first_wak,second_wak,third_wak,fourth_wak,fifth_wak,sixth_wak,seventh_wak,eighth_wak
เดือนช่วงดวงเด่นฟ้า,ดาดาว,จรูญจรัดรัศมีพราว,พร่างพร้อย,ยามดึกนึกหนาวหนาว,เขนยแนบแอบเอย,เย็นฉ่ำน้ำค้างย้อย,เยือกฟ้าพาหนาว
มหานากฉวากวุ้ง,คุ้งคลอง,ชุ่มชื่นรื่นรุกขีสอง,ฝั่งน้ำ,คุกคิดมิศหมายครอง,สัจสวาดิขาดเอย,กล้าตกรกเรื้อซ้ำ,โศกทั้งหมางสมร
ขอฝากซากสวาดิสร้อย,สุรธร,ไว้ที่ท่าสาคร,เขดนี้,ศาลาน่าวัดภร,พี่ฝากมากเอย,ใครที่พี่เป็นผี้,พี่ให้อไภยเจริญ
จำร้างห่างน้องนึก,หน้าสวน,สองฝ่ายชายหญิงยวน,ยั่วเย้า,หวังชายฝ่ายหญิงชวน,ชื่นเช่นเหนเอย,กลเช่นเล่นซักเสร้า,เสพเผื้อนเฟือนเกษม
เลี้ยวลัดวัดษเกษก้ม,คมลา,กุฏศพนบมานดา,เกิดเกล้า,เดชะพระกุศลภา,พ้นโลกโอกฆเอย,เสวยศุก๐ทุกค่ำเช้า,ช่องชั้นสวรรยางค
เชิงเลนเปนตลาดสล้าง,หลักเรือ,โอ่งอ่างบ้างอิดเกลือ,เกลื่อนกลุ้ม,หลีกล่องช่องเล็กเหลือ,ลำบากยากแฮ,ออกแม่น้ำย่ำถุ้ม,ถี่ฆ้องสองยาม
แซ่เสียงเวียงราชก้อง,กังสดาน,เหง่งหงั่งระฆังขาน,แข่งฆ้อง,สังแตรแซ่เสียงประสาร,สังขีดดีดเอย,ยามดึกครึกครื้นก้อง,ปี่แก้วแจ้วเสียง
วัดเลียบเงียบสงัดหน้า,อาราม,ขุกคิดเคยพญายาม,แย่งน้อง,รวยรินกลิ่นสไบทราม,สวาดร่วงทรวงเอย,สูรกลิ่นสริ้นกลอนพร้อง,เพราะเจ้าเบาใจ
เจริญบุญสุรธรไว้,ให้สมร,สืบสวัสสัฐาภร,ผ่องแผ้ว,เชิญทราบกาพกลกลอน,กล่าวกลิ่นถวินเอย,จำฃาดชาตินี้แคล้ว,คลาดน้องของสงวน
วัดแจ้งแต่งตึกตั้ง,เตียงนอน,เคยปกนกน้อยคอน,คู่พร้อง,เคยลอบตอบสารสมร,สมารสมักรักเอย,จำจากพรากนุชน้อง,นกน้อยลอยลม
สาวแก่แม่ม่ายแม้น,มีคุณ,ขอเดชะพระวรุณ,ราชรู้,ยามดึกนึกส่งบุญ,แบ่งฝากมากเอย,วัดช่วยอวยสวัสดิขู้,คิดพร้องสนองเพลง
ยนฉนวนหวนนึกน้ำ,เนตรนอง,พระธินั่งบันลังทอง,ที่เฝ้า,ชำระพระนิพน๐สนอง,เสด็จสนิดชิดเอย,สริ้นแผ่นดินปิ่นเกล้า,กลับร้างห่างฉนวน
แบ่งบุญสุรธรเชื้อ,ชิณวง,สืบซ่างทางพุทพง,ผ่องแผ้ว,ถวายพระหริรักทรง,สารภิเศศเสวตรเอย,ลุโลกโมฆเมืองแก้ว,กิจร้ายหายสูร
อีกองมงกุฎิเกล้า,เชากรุง,สืบกษัตรขัติยบำรุง,รอบแคว้น,ถวายพระอนิสงพดุง,พเดช๐เฟื่องกเดื่องเอย,สิ่งโศกโรคเรื่องแค้น,ขจัดผ้ายวายเขน
ท่าช้างหว่างค่ายล้อม,แหล่งสถาน,ครั้งพระโกฎโปรฐประทาน,ที่ให้,เคยอยู่คู่สำราน,ร่วมเย่าเจ้าเอย,เหนแต่ที่หมีได้,ภบน้องครองสงวน
วังหลังครั้งหนุ่มเหล้า,เจ้าเอย,เคยอยู่ชูชื่นเชย,ค่ำเช้า,ยามนี้ที่เคยเลย,ลืมภักพี่แฮ,ต่างชื่นอื่นแอบเคล้า,คลาศแคล้วแล้วหนอ
คิดคำลำฦกไว้,ใคร่เตือน,เคยรักเคยร่วมเรือน,ร่วมรู้,อย่าเคืองเรื่องเราเยือน,ยามแก่แม่เอย,ใครที่มีชู้ชู้,ช่วยช้ำคำโคลง
เลี้ยวทางบางกอกน้อย,ลอยแล,บ้านเก่าเย่าเรือนแพ,พวกพ้อง,เงียบเหงาเปล่าอกแด,ดูแปลกแรกเอย,ลำฦกนึกรักร้อง,เรียกน้องในใจ
สาวเอยเคยอ่อนหนุ้ม,อุ้มสนอม,ออมสนิดชิดกลิ่นหอม,กล่อมให้,ไกลห่างว่างอกตรอม,ออมตรึกรฦกเอย,เลยอื่นขึ้นครองไว้,ใคร่หว้าหน้าสวน
ยนย่านบ้านบุตั้ง,ตีขัน,ขุกคิดเคยชมจรร,แจ่มฟ้า,ยามยากหากปันกัน,กินซีกฉลีกแฮ,มีคู่ชูชื่นหน้า,นุชปลื้มลืมเดิม
เสียดายสายสวาดโอ้,อาวร,รักพี่มีโทษกร,กับน้อง,จำจากพรากพลัดสมร,เสมอชีพเรียมเอย,เสียนุชดุจทรวงต้อง,แตกฟ้าผ่าสลาย
เคราะกำจำห่างน้อง,ห้องนอน,หวนนึกดึกเคยวอน,ค่อนหว้า๐,คิดไวไม่ห่างจร,ห่อนจาก,หากจิตรมิศหลายหน้า,ล่าน้องหมองหมาง
เดือนตกนกร้องเร่ง,สุริยง,เยี่ยมยอดยุคุนททรง,ส่องฟ้า,เดือนดับลับโลกคง,คืนขึ้นอีกเอย,จันพี่นี้ลับหน้า,นับสริ้นดินสวรร
วัดปขาวคราวรุ่นรู้,เรียนเขียน,ทำสุรทสอนเสมียน,สมุทน้อย,เดินรวางรวังเวียน,หว่างวัดปขาวเอย,เคยชื่นกลืนกลิ่นสร้อย,สวาดิห้างกลางสวน
เหนเรือนเพื่อนรักร้าง,แรมโรย,โอ้อกอาดูรโดย,ทเวดด้วย,ดูสวรป่วนจิตรโหย,หาดอกสร้อยเอย,แลลับกลับชาติม้วย,ไม่ได้ใกล้กลาย๐
บางบำรุบำรุงแก้ว,กานดา,แก้วเนตรเชฐาชรา,ร่างแล้ว,ถือบวดตรวจน้ำภา,ภพชาติอื่นเอย,ชาตินี้พี่แคล้ว,คลาศค้างห่างสมร
บางรมาดมิ่งมิดครั้ง,คราวงาน,บอกบทบุญยังพยาน,พยักหน้า,ประทุนประดิศถาน,แทนฮ่องหอเอย,แหวนประดับกับผ้า,พี่อ้างรางวัน
สงสารสายเนตรน้อง,นองชล,ลเนตรพี่เพียงฝอยฝน,เฟ่าน้อง,จวนรุ่งร่ำสอื้นจน,จำจากแจ่มเอย,คราวเคราะเพราะน้องต้อง,พยุกล้าสลาตัน
สวรหลวงแลสล่างล้วน,พฤกษา,เคยเสดจวังหลังมา,เมื่อน้อย,ข้าหลวงเล่นปิดตา,ต้องอยู่โยงเอย,เหนแต่พลับกับสร้อย,ซ่อนซุ้มคลุมโปง
วัดพิกุนกรุ่นกลิ่นเกลี้ยง,กลอยใจ,แรกรุ่นรวยมาไล,ไส่เหล้น,เรียนร้อยค่อยสอดไหม,เหมือนแน่และ๐เอย,ร้อยคล่องต้องนั่งเน้น,นวดฟั้นท่านครู
บางขวางข้างเขดแคว้น,แขวงนน,สองฟากหมากมพร้าวผล,พรรไม้,หอมรื่นชื่นเช่นปน,แป้งประปรางเอย,เคลิ้มจิตคิดว่าใกล้,กลิ่นเนื้อเจือจรร
เชิงสวรล้วนรักน้ำ,คล้ำไคล,ลูกดกรกเรื้อไบ,บิดพลิ้ว,รักร้ายฝ่ายคนไกล,กลัวรักนักเอย,เดจลูกถูกยางนิ้ว,หนิดเนื้อเหลือคัน
บางกรวยตรวดน้ำแบ่ง,บุญทาน,ส่งนิ่มนุชนิบพาน,ผ่องแผ้ว,จำจากพรากพลัดสถาน,ทิ้งพี่หนีเอย,เหนแต่คลองน้องแคล้ว,คลาศเลื่อนเดือนปี
บางศรีทองคลองบ้านเก่า,เจ้าคลอง,สีเพชผัวสีทอง,ถิ่นนี้,เลื่องฦๅชื่อเสียงสนอง,สำเหนียกนามเอย,คลองคดลดเลี้ยวชี้,เช่นไสร้ไสทอง
ล่วงทางบางบ้านเรียด,ริมชลา,สองฝั่งพรั่งพฤกษา,สลับสล้าง,ไม้ปลูกลูกดอกดา,ดกดาศกลาดเอย,ทรงกลิ่นรินรื่นข้าง,ขอบคุ้งฟุ้งขจร
รอกแตแลลอดเลี้ยว,โลดโผน,นกหกจกจิกโจน,จับไม้,ยางเจ่าเหล่ายางโทน,ท่องเที่ยวเยี่ยวเอย,โฉบฉาบคาบปลาได้,ด่วนขึ้นกลืนกิน
บางกร่างข้างคุ้งค่าม,เขดคลอง,บางขนุนขุนกอง,ก่อสร้าง,ของสวนส่วนเจ้าของ,ฃายน่าท่าเอย,สาวแก่แม่ม่ายบ้าง,บกน้ำลำเรือ
โรงหิบหนิบอ้อยออด,แอดเสียง,สองข้างรางรองเรียง,รับน้ำ,อ้อยไส่ไล่ควายเคียง,คู่วิ่งเวียรเอย,อกพี่นี้ชอกช้ำ,เช่นอ้อยย่อยรยำ
หีบหันนั้นและเหล้๐,กระลาการ,ขู่ข่มเหงหักหาร,ห่อนเว้น,เข้าพวกคิดอ่านพาล,เอาผิดพ่อเอย,กลหีบหนิบนิดเน้น,นึกช้ำน้ำใจ
บางคูเวียงเสียงสงัดล้วน,สวรไสว,เวียงชื่อศรีท้าวไท,ท่านตั้ง,เวียงราชคลาศแคล้วไกล,กลับรฦกนึกเอย,ยามยากจากเมืองทั้ง,ถิ่นปลื้มลืมกเษม
บางม่วงทรวงเศร้าคิด,เคยชวน,ม่วงเกบมม่วงสวน,ศุกรย้า,ม่วงอื่นรื่นรันจวน,จิตไม่ใคร่แฮ,ม่วงหม่อมหอมห่วนหน้า,เสน่เนื้อเจือจรร
จันต้นผลห่ามให้,หวนหอม,แมลงภู่วู่เวียนตอม,ไต่เคล้า,เพียงพี่ที่สุดถนอม,เสน่ห์แจ่มจรรเอย,พร้องชื่อรื้อเสียวเศร้า,โศกร้างห่างจรร
ล่วงทางบางใหญ่บ้าน,ด่านคอย,เลี้ยวล่องคลองเล็กลอย,เลื่อนช้า,สองฝั่งพรั่งพฤกษพลอย,เพลินชื่นชมเอย,แลเหล่าชาวสวนหน้า,เสน่หน้องคลองสนอม
คลองคดลดเลี้ยวล้วน,หลักตอ,เกะกะรเรือรอ,ร่องน้ำ,คดคลองช่องแคบพอ,พายถ่อพ่อเอย,คนคดลดเลี้ยวล้ำ,กว่าน้ำลำคลอง
ล่วงย่านบ้านวัดร้าง,เรือนโรง,ตกทุ่งถึงคลองโยง,หย่อมไม้,วัดใหม่ธงทองโถง,ที่ติดตื้นแฮ,ควายลากฝากเชือกไขว้,เคลื่อนคล้อยลอยเลน
คนขี่ตีต้อนเร่ง,รันควาย,ถอนถีบกีบกอมตกาย,โก่งโก้,เหนื่อยนักชักเชือกหงาย,แหงนเบิ่งเบือนแฮ,คนหวดปวดป่วนโอ้,สอึกเต้นเผ่นโผน
ทุกใครในโลกล้น,ล้ำเหลือ,ไม่เท่าควายลากเรือ,รับจ้าง,หอบฮักจักขุเจือ,เจิ่งชุ่มชลเอย,มนุษดุจติดค้าง,เฆี่ยนเร้าเอาเงิน
สังเวทเหตุด้วยทรัพ๐,ศฤงฆาร,ภาสัตววัตนสงสาร,โศกเศร้า,ตรวดน้ำร่ำศีลทาน,ทั่วสัตวสวัดิเอย,จงศุขทุกค่ำเช้า,ชาติพ้นชณมาร
ข้างคลองสองฝั่งเฟื้อย,เฟือยแขม,คาแฝกแซกเซียดแซม,ซับซ้อน,ไนพุ่มกุ่มกกแกม,กอย่ารย้าแฮ,นกหกวกเวียรหว้อน,วิ่งเต้นเผ่นโผน
นกกกรุมกลุ้มเกลื่อนท้อง,ทุ่งนา,คุ่มคุ่มสุ่มสับปลา,ปากโง้ง,ขยอกขยอกกลอกเหนียงภา,เพื่อนเที่ยวเกรียวแฮ,สีสกระกรุมโล้ง,เล่ล้านบ้านเรา
นกกทุงฝูงไหญ่กลุ้ม,กลางหนอง,ลอยเลื่อนเคลื่อนคลอประคอง,คู่เคล้า,คิดเช่นเล่นลำคลอง,คลอนุชน้อยเอย,สอนว่ายฝ่ายพี่เฝ้า,ฝึกน้องคล่องไจ
กาน้ำดำแหวกหว้าย,วาริน,คาบขยอกขแยงกิน,เก่งแท้,เด็กโห่โผล่ผลุนบิน,ปเปียกปีกแฮ,ยางกรอกดอกบัวแซ่,สนั่นร้องซ้องเสียง
กาเยี่ยวเที่ยวว้าว่อน,เวหา,ร่อนร่ายหมายมัจฉา,โฉบได้,ขุนนางอย่างเฉี่ยวกา,กินสัตว์สูเอย,โจมจับปรับไหมไช้,เช่นข้าด่าตี
ยางเจ่าเซาจับจ้อง,จิกปลา,กินเล่นเป็นพักสา,ศุขล้ำ,กระลาการท่านสัทา,ถือสัตสวัดิแฮ,บนทรัพกลับกลืนกล้ำ,กล่าวคล้ายฝ่ายยาง
ออกแควแม่น้ำปาก,คลองโยง,แด่น๐ด่านบ้านเรือนโรง,เรียดคุ้ง,ชื่อลานตากฟ้าโถง,ทุ่งรอบขอบแฮ,เยนย่ำน้ำค้างฟุ้ง,ฟากฟ้าสากล
ชาวบ้านร้านเรือกตั้ง,ตากปลา,แต่ปากว่าตากฟ้า,เฟื่องฟุ้ง,กว่างขวางทร่างวัดวา,ไว้ช่องคลองแฮ,ริมฝั่งพรั่งผักบุ้ง,ยอดแย้มแซมไสว
รอนรอนอ่อนอกโอ้,อัศดง,เลี้ยวเหลี่ยมพระสุเมรุลง,ลับฟ้า,มืดคลุ้มพุ่มไผ่พง,พี่เปลี่ยวเดียวเอย,เสียงพึ่งหึ่งหึ่งหน้า,นึกคร้ามหวามถวิล
ทางเปลี่ยวเลี้ยวล่องคุ้ง,เขดคัน,ย่อมย่านบ้านกระจันจรร,กจ่างฟ้า,เงียบเหงาเปล่าทรวงกระสัน,โศกสอื้นอกเอย,จรรอื่นชื่นแต่หน้า,ไช่เนื้อเจือจรร
ลำภูดูหิ่งห้อย,พรอยพราย,เหมือนเมดเพชรัตราย,รอบก้อย,วับวับจับเนตรสาย,สวาดิสบเนตเอย,วับเช่นเห็นหิ่งห้อย,หับหม้านนานเหน
ถึงย่านบ้านฝั่งข้าม,โขลงหลวง,หมอเท่าเจ้าเล่ลวง,ล่อคล้อง,ไช้เล่นเช่นกับดวง,เนตรนูทพี่เอย,บ่วงรักดักพี่ต้อง,ติดไห้ไช้แรง
ล่องทางบางบ้านส,ศรีธร,แปรชื่อครือจรรจร,แจ่มแจ้ง,เรือนตั้งฝั่งสาคร,คนเงียบเสียบแฮ,บ้านไร่ใครหนอแกล้ง,กล่าวอ้างอย่างจรร
ยามดึกครึกครื้นลั่น,ลมฝน,ถึงย่านบ้านขโมยมล,มืดคลุ้ม,จรเข้เร่คำรน,ร้องฮุ่มฮูมแฮ,มุ่งเขม่นเห็นขุ้มขุ้ม,แข่งขู้ฟูลอย
ราตรีหนีตเข้๐๐เค่า,บ้านขโมย,เดกหนุ่มสุ่มเรือโดย,ด่วนพุ้ย,ฝนปรำพร่ำเปรียะโปรย,ปรายสัตสนัดแฮ,ต่างง่าพร้าขวานมุ้ย,มุ่งทุ่มกุมภา
น่ากลัวตัวตเค่ขู้,ฟูขนอง,ฮึดฮาดฟาดฟูมฟอง,ฟ่องเฟื้อย,เคียงคู่สู่สมสอง,สังวาดสวาดแฮ,ยาวใหญ่ไล่โลดเลื้อย,เล่นน้ำปล้ำขนอง
เดกน้อยคอยขเหม้นมุ่ง,มองมัน,ว่าตเข้ขบกัน,ปกับท้อง,บูรานท่านว่าสัน,ดานสัต๐กำนัด๐แฮ,ปีหนึ่งจึ่งงอกต้อง,ติดค้างนางเมีย
หนีศึกว่าปะซุ้ม,เซิงเสือ,ได้กับเราแล้วเหลือ,หลากล้ำ,หลบตเข้เค่า๐จอดเรือ,ริมเขดขโมยแฮ,บกก็เสือเรือซ้ำ,สัตเข้เฉโก
รุ่งเช้าเบาอกสริ้น,โศรกสบาย,ลาย่านบ้านขโมยหมาย,มุ่งข้าม,น้ำขึ้นรื่นลมชาย,เฉื่อยส่งตรงเอย,ทางเปลี่ยวเสียวทรวงซ้ำ,สัตน้ำคล่ำขนอง
บางปลาตาบ้านอยู่,หญิงชาย,สองฮ่องสองเรือนราย,ร่ายกล้วย๐,ชาวป่าหน้านอนสบาย,บ่ครั่นตวันเอย,มีคู่อู๋เข้า๐ด้วย,ดั่งนี้ที่สบาย
ซ้ายขวาป่าไผ่ซุ้ม,เซิงหนาม,สองฝั่งรังรำราม,รกเรื้อ,แพงพวยผักบุ่ง๐งาม,งอนทอดยอดเอย,บนบกนกกับเนื้อ,หว่างไม้ไผ่สลอน
บางปสีที่ถ่านตั้ง,ตวงซาย,เผาไผ่ไม้ซากราย,เรียดถ้า,หนุ่มสาวเหล่าหญิงชาย,เช่นพูดอูดเอย,ดำทมื่นทื่นหน้า,แนบน้องลองโลม
นาวาคลาเคลื่อนคล้อย,ลอยลำ,ล่วงย่านบ้านบางรกำ,รกไม้,สาวหนุ่มสุ่ม๐ซ่อนทำ,แทงพวกชมวก๐แฮ,ปลาติดปลิดปลดได้,ดุกด้องช่อนชโด
บางยุงคุ้งลาดล้วน,เหล่าควาย,ลงปลักทลักทลาย,เล่นน้ำ,ดำผุดฟูดฟาดหงาย,แหงนเบิ่งเทิ่งแฮ,ลูกเล็กเด็กเลี้ยงปล้ำ,ปล่อยห้อยอควาย
เขาควายรายร่องนิ้ว,นิทานนานเอย,ว่าพญาภาลีทยาน,ยุท๐พลิ้ว,ศรีศะกระบือกระบาน,บั่งบั่งยังแฮ,นึกเช่นเปนรอยนิ้ว,เหนี่ยวเน้นเหนรอย
บ้านไซไซใหญ่ย้อย,สร้อยไสว,คิดเช่นเล่นต้นไซ,แซ่ซ้อง,ผูกกิ่งชิงช้าไกว,แกว่งชักเชือกเอย,เคยขี่พี่กับน้อง,แนบเนื้อเจือใจย
เลยทางบางบ้านแห่ง,หินมูล,เดิมว่าเตาเผาปูน,ป่นไว้,อาภัพลับชื่อสูร,เสียเปล่าเราเอย,อกพี่นี้และได้,ดุจอ้างอย่างปูน
ถึงคลองร้องเรียกบ้าน,บางหลวง,ลำฦกนึกถึงดวง,ดอกฟ้า,เงียบเหงาเปล่าเปลี่ยวทรวง,แสนทเวท๐ทุเรดเอย,อู้มรักหนักอกถ้า,เทียบเถ้าเขาหลวง
บางน้อยพลอยนึกน้อย,น้องเอย,น้อยแนบแอบอกเคย,คู่เคล้า,เนื้อน้อยค่อยสนอมเชย,เชือนชื่นอื่นแม่,น้อยแต่ชื่อหฤๅเจ้า,จิตรน้อยลอยลม
บางหวายท้ายคุ้งช่อง,คลองมี,แดนนครไชยศรี,สุดสริ้น,เข้าแดนสุพันบูรี,รื้อเปลี่ยวเดียวเอย,ทุ่งท่าป่ายุงริ้น,รกเรื้อเบื่อชม
ชุมนักผักตบซ้อน,บอนแซง,บอนสุพรรณหั่นแกง,อร่อยแท้,บอนบางกอกดอกแสลง,เหลือแหล่แม่เอย,บอนปากยากจะแก้,ไม่สริ้นลิ้นบอน
บางสามศารเจ้าทร่าง,ปางหลัง,อารักศักสิทรวัง,แว่นแคว้น,ศุกขีที่ข้าหวัง,วานช่วยด้วยแฮ,กำจัดศัตรูแม้น,มุ่งร้ายตายเอง
ถึงบ้านด่านดักตั้ง,ฝั่งกระแส,สองพี่น้องคลองแคว,ค่ามคุ้ง,ตลิ่งตลิบโตล่งแล,ตานสลับสล้างเอย,สริ้นไผ่ในแขวงถุ้ง,ถิ่นอ้อกอแขม
ปลาชุมกลุ้มเกลื่อนท้อง,ธารา,ลอยเล่นเห็นคนถลา,หลบสริ้น,สลิดสลาดสลับปลา,ช่อนดุกพลุกแฮ,กระดี่กระดิกกระเดือกดิ้น,กระโดดเหล้นเห็นตัว
นานาปลาว่ายเคล้า,คลอเรือ,สีเสียดซิวกระโสงเสือ,ซ่าสร้อย,เพลี้ยตภากตเพียนเหลือ,หลายหลากมากเอย,กริมกระตรับนับร้อย,เร่หว้ายรายเรียง
แก้มช้ำดำที่แก้ม,แต้มดำ,ดูเคลื่อนเหมือนจนำ,แนะน้อง,แรกรักปรักปรางประจำ,จุมพิศนิดเอย,ช้ำเช่นปลาย้า๐ต้อง,แต่งแต้มแก้มสมร
เนื้ออ่อนห่อนซู่เนื้อ,น้องหญิง,อ่อนแอบแนบอกอิง,อุ่นล้ำ,นวลจันนั่นนวลจริง,แต่ชื่อฦๅเอย,นวลที่พี่กลืนกล้ำ,กลิ่นเนื้อเหลือนวล
ปลาใหญ่ไล่เลี้ยวฮุบ,หวดหาง,ฮืดฮาดฟาดโผงผาง,พ่นน้ำ,ปลาค้าวเหล่าสวายคาง,เบือนบิดเบี้ยวแฮ,กโฮ่โผล่ผุดขล้ำ,เคลื่อนคล้อยลอยแล
บางซอกอไผ่ล้อม,หลายกอ,บ้านบ่มีสีซอ,สักน้อย,เรือใกล้ไผ่พุ่มภอ,พยุโยกโชกแฮ,ไผ่เบียดเอียดออดอ้อย,เอื่อยอ้อซออิน
ทุ่งกว้างทางเปลี่ยวโอ้,อาทวา,สองฝั่งฝ่ายวิหกา,กู่ก้อง,เร่ร่อนว่อนเวหา,หาเหญื่อ,นกเถื่อนเหมือนจร้อง,เรียกให้คนชม
ถึงที่สีสนุกนั้น,น้องเอย,สนุกแต่ชาวบ้านเคย,ค่ำเช้า,พวกพี่ที่จากเชย,ชวดสนุกทุกแม่,สนุกที่ดูสูเจ้า,สนุกเถ้านั้นเอง
ชุมแท้แต่สวะเฟื้อย,เฟือยตวาง,ลอยเลื่อนเกลื่อนกลาดกลาง,กลบน้ำ,ซ้อนซับทับถมทาง,ที่แคบ,เรือขัดตัดฟันค้ำ,ค่อยกว้างทางจร
แหลมคุ้งทุ่งเถื่อนไม้,ไรราย,ถึงย่านบ้านตเภาทลาย,ทลุท้อง,เดิมที่นี่เป็นชาย,ชเลหาดลาดแฮ,เรือสัดพลัดมาต้อง,ติดเข้าตเภาทลาย
แลลิ่วทิวทุ่งต้น,ตานราย,ลิบลิบลมปลิวปลาย,ไปล่แปล้,เล่คนคัด๐ปีกฉาย,เฉิบเช่นเหนแฮ,เรี่ยเรี่ยเตี้ยต่ำแจ,พิศให้ใจเพลิน
บางปลาร้าปลาคล่ำน้ำ,ลำคลอง,คนเหล่าเชาปมงมอง,มุ่งข้า,สุ่มซ่อนช้อนฉะนางปอง,ปิดเรือกเฝือกแฮ,เหม็นเน่าคาวปลาร้า,เรียดคุ้งคลุ้งโขลง
ริมน้ำทำที่ขึ้น,ขอดปลา,เกล็จติดตัวตีนตา,ตมูกแก้ม,คิดคู่สู่เสน่หา,หอมชื่นรรื่นเอย,โคลนเช่นเปนแป้งแต้ม,ติดเนื้อเหลือหอม
บางสแกแลสะล่างงิ้ว,ทีวราย,เรียงฝั่งดังฉัตรฉาย,แช่มช้อย,งิ้วไม้ใช่งิ้วสาย,สวาดิเช่นเหนเอย,งิ้วพี่ที่แน่งน้อย,นึกหน้าอาไลย
ยามยนต้นงิ้วป่า,หนาหนาม,นึกบาปวาบวับหวาม,วุ่นแล้ว,คงจะปะงิ้วทราม,สวาดิเมื่อม้วยแฮ,งิ้วกับพี่หมีแคล้ว,คึ่นงิ้วลิ่วสูง
ถึงบ้านคันชั่งแท้,เที่ยงตรง,เพียงพี่ที่ตำรง,รักน้อง,เคยคู่ซู่ซื่อตรง,สัจคิดสนิดเอย,ยามยากจากพวกพ้อง,พี่ให้ใจหาย
เหลียวซ้ายฝ่ายฝั่งเฟื้อย,เฟือยไสว,พงไผ่ไม้รำไร,รอบคุ้ง,แลขวาป่าแฝกไฟ,ฟอนเรี่ยนเกรียนแฮ,ลิบลิ่วทิวท้องถุ้ง,ถิ่นกว้างวางเวง
ถึงย่านบ้านกุ่มข้าม,ตามแหลม,วัดเก่าเศร้าโทรมแรม,รกร้าง,ผู้ใดไม่ซ่อมแซม,ทร่างวัดสวัดิเอย,เพียงพี่ที่อ้างว้าง,ทเวทให้ใจหาย
ลมตกนกว้าว่อน,ร่อนบิน,โฉบฉาบคาบปลากิน,กู่ก้อง,ค้อนหอยค่อยคุ้ยดิน,เดินซ่องมองแฮ,ถิบถ่อกรอปีกจ้อง,จ่อมน้ำปล้ำปลา
ถึงบางนางแม่หม้าย,ไร้ผัว,เปลี่ยวเปล่าเศร้าหมองมัว,หม่นไหม้,คราวใครใคร่ฝากตัว,ต่อม่ายหมายเอย,พร้อมจิตคิดจได้,ดับหม้ายกลายมี
ตวันยอจอรเข้ฟู่,คู่เคียง,ยาวใหญ่ไล่เรือเรียง,เราะท้าย,เด็กตวาดผาดแผดเสียง,แซ่สุ่มขยุมเอย,มันบ่หยุดผุดหว้าย,วู่คว้างขวางเรือ
เดชะพระพุทธิเจ้า,เข้าชาน,เคยชนะพญามาร,แม่นแล้ว,รฦกถึงจึ่งบันดาน,ดุจเช่นเหนแฮ,จอรเค่เหห่างแคล้ว,คลาศคล้อยถอยหนี
ถึงช่องคลองน้ำชื่อ,กฤษนา,เข้าตอกออกตอก๐ตำรา,ร่ำไว้,คิดสบภบถ้ำมหา,สนุกแน่แม่เอย,นึกจปลงคงได้,กระดากเจ้าเฝ้าหวง
บางเลนเป็นที่หลุ้ม,แหล่งปลา,แปลงปลักคลักคงคา,ขุ่นฃ้น,ไทเจ๊กเดกใหญ่พา,พวกซ่อนช้อนเอย,บุญส่งจงหลีกพ้น,ทุกถั้วตัวปลา
บางบัวบ้านชื่อพร้อง,สนองนำ,นึกเช่นเห็นบัวคำ,คู่พร้อง,เค่าเหนียวเกี่ยวมาทำ,แทนเค่าเจ้าเอย,คราวเคราะเพราะเกี่ยวข้อง,ขัดค้างขวางเชิง
ลมเรื่อยเฉื่อยชื่นใช้,ใบคลา,ถึงย่านบ้านดารา,รกเรื้อ,สองเรือนเพื่อนพูดจา,เจ่านั่งรวังเอย,คิดใคร่ได้ชิดเชื้อ,ช่วยเฝ้าเย่าเรือน
ใบร่มลมเรื่อยแหล้น,ลีลา,เหล่าหนุ่มชุ่มชื่นพา,เพื่อนร้อง,อิเหนาเค่ามลกา,กลเม็ดมากแฮ,ฟังเสนาะเพราะพร้อง,พรักพร้อมซ้อมเสียง
ถึงชีปฃาวย่านบ้าน,โบรำ,ชีไม่เห็นกาดำ,ดื่นร้อง,เชาบ้านย่านนั้นทำ,แทงพวกฉมวกแฮ,ซาวแต่คำพร่ำพร้อง,ชื่อนี้ชีปฃาว
ฃาวอื่นหมื่นสิ่งล้วน,นวลขาว,แพรพ่าฟ้าดินดาว,ดุจพร้อง,ขาวดูครู่เดียวคราว,หนึ่งเบื่อเหลือแฮ,ฃาวบ่เบื่อเนื้อน้อง,น่วมนิ้วผิวฃาว
คุ้งขวางบางบ้านชื่อ,ชี้หล๐,ทางทิศทุกตำบล,บอกแจ้ง,อยู่กลางหว่างมนทน,ทางร่วมรวมแฮ,คนเปลี่ยนเพี้ยนชื่อแย้ง,ย่านนี้ยีหน
บางปลาม้าป่าอ้อ,กอรกำ,ไม้ไผ่ใหญ่สลวยลำ,สะล่างเฟื้อย,ชาวบ้านย่านนั้นทำ,ที่ไร่ไว้แฮ,ปลูกผักฟักแฟงเลื้อย,ลูกห้อยย้อยไสว
ถึงคุ้งโพกระก้ม,กราบกราน,โพอยู่บูรานนาน,เนิ่นแล้ว,ชื่นชุ่มพุ่มพิศดาร,เดชะพระเอย,ฃออย่าให้ไภยแผ้ว,ผ่องพ้นกลโกง
โคกครามนามที่บ้าน,หว่านคราม,เฃียวชุ่มฉอุ่มงาม,กิ่งก้าน,เหมือนศรีที่นุชทราม,สวาดิฮุ่มพุ่มเอย,เหนแต่ครามนามบ้าน,ไสบเจ้าเศร้าสูน
สวนหงวงวัดพร้อม,พระเนร,รื่นรอบขอบบริเวณ,หว่างบ้าน,เดกเยาเล่ากนเกน,ก้องที่กดีแฮ,ใช่ที่มีสวนสอ้าน,ชื่ออ้างปางหลัง
ตลาดแก้วแถวถิ่นตเข้,ตนฃาม,ตลิ่งตลาดแต่ล้วนหนาม,สนับหญ้า,แก้วอื่นหมื่นแสนทราม,สู้สละปละเอย,รักแต่แก้วแววฟ้า,จะเฝ้าเคล้าสนอม
ถึงวังตาเพชอ้าง,ปางหลัง,ไผ่พุ่มซุ้มเซิงรัง,รกเรื้อ,ตาเพชเหตุไดวัง,มีเล่าเจ้าเอย,ฤๅว่าตาเพชเชื้อ,ชาติท้าวเจ้าเมือง
สวนฃิงตลิ่งแต่ล้วน,สวนมเฃือ,พริกเทดเม็จอร่ามเหลือ,เรื่อไหร้,กล้วยปลูกสุกห่ามเครือ,ครบซ่มมยมเอย,คิดคู่อยู่สวนได้,แต่งต้มซ่มตำ
บ้านยอดยอดไม้สพรั่ง,ฝั่งชลา,ยอดยื่นชื่อฉ้อพกา,กิ่งคว้าง,ยอดอื่นหมื่นแสนดา,ดาษทอดยอดแฮ,ยอดรักจักหาบ้าง,บ่ได้ใจหาย
ลุดน๐ชนบทบ้าน,ขนมจีน,โรงเจ๊กตั้งริมตีน,ท่าน้ำ,นั่งนับทรัพสิ่งสีน,สยายเพ่าเล่าแฮ,เมียช่างสางสลวยล้ำ,สลับผู้หูหนาง
โพคอยโพขึ้นอยู่,คู่เคียง,ปากช่องคลองชลาเฉลียง,ลัดถุ้ง,บ้านตั้งฝั่งน้ำเรียง,รายอยู่หมู่แฮ,แลรอบขอบแหลมคุ้ง,เขดบ้านตานราย
ถึงหน้าท่าน้ำวัด,มนาวหวาน,ฦๅเลื่องเบื้องบูราน,ร่ำพร้อง,หวานอื่นคลื่นไสร้นาน,นักเบื่อเหลือแม่,หวานแต่น้ำคำน้อง,เสนาะน้ำคำหวาน
ทับคีเลกเดกว่าต้ม,ขมเหลือ,ครั้นแต่งแกงต้มเกลือ,กลบคั้น,พรีกขิงสิ่งไส่เจือ,จิบอร่อยน้อยฤๅ,ขมฃื่นคลื่นไสร้นั้น,แต่น้ำคำขม
วัดฝางอ้างชื่อไว้,ใช่ฝาง,ฝางย่อมย้อมแพรยาง,ยิ่งขรั้ง,แดงศุกถูกแดดหมาง,หมองคร่ำดำแฮ,อกพี่ที่แค้นขั้ง,ขู่๐คล้ำน้ำฝาง
ท่าระหัดพัดน้ำท่วม,ท้องนา,หันกลับขับคงคา,คึ่นได้,ใคร่จ้างช่างรหัดหา,ห่อนภบหลบเอย,อกพี่ที่ร้อนให้,รหัดน้ำพร่ำพรม
ถึงบางนางศุขน้อง,นามเหมือน,ศุขพี่ที่ร่วมเรือน,เพื่อนร้อน,ยามศุขทุกปีเดือน,ได้อยู่คู่เอย,ยามทุกศุขกาหล้อน,หล่นเหน้าเปล่าดาย
ถึงย่านยายท้าวที่,ผีลง,ฦๅข่าวเจ้าสิงทรง,สอดรู้,คิดใคร่ไถ่ถามอง,อารักประจักเอย,แม่ม่ายหมายเคียงขู้,คบเผื้อนเชือนไฉน
ท่าโขลงโขลงช้างค่าม,ตามโขลง,พลอยถูกผูกกูบโยง,แย่ท้าย,ลืมเถื่อนเพื่อนร่วมโรง,รักยศหมดแฮ,พี่เที่ยวเดียวโดดคล้าย,คชร้างห่างโขลง
บ้านตั้งฝั่งน้ำที่,กดีทอง,ลาวอยู่รู้เสียงสนอง,เหน่อช้า,ปลูกผักหักฟืนตอง,ตามเถื่อนเพื่อนแฮ,หูเจาะเหมาะแต่หน้า,แน่งน้อยกลอยใจ
โคกม่อก่ออิดตั้ง,เตาเพลิง,เผาม่อก่อไฟเริง,เร่งเร้า,ม่อมีที่พะเพิง,เพื่อนเหล่าเผาแฮ,อกพี่ที่ร้อนเถ้า,ถ่านกลุ้มรุมแรง
ถึงรยะสระโปยชหญ้าน,บ้านลาว,ผ้านุ่งถุงทบยาว,ย่างย้าย,กลีบกลับวับแวมวาว,แวบแวบแทบแฮ,เด็กว่าฟ้าแลบฉะม้าย,มุ่งค้อนงอนงาม
ถึงท้ายชายน้ำตก,รกคลอง,ที่ลุ่มขุมรางรอง,รับน้ำ,หน้าแล้งแฮ่ง๐นาหนอง,น้ำตกซกแฮ,ชลเนตเชฐาผร้ำ,เช่นน้ำตกบาง
ตวันเย็นเห็นหาดหน้า,ถ้ามี,เมืองสุพรรณบุรีย,รกร้าง,ศารตั้งฝั่งนัที,ที่หาดลาดแฮ,โรงเล่าเฃาต้มค้าง,ขอบคุ้งหุงสุรา
ผู่รั้งตั้งรั้วรอบ,ขอบราย,เปนหมู่ดูงัวควาย,ไขว่บ้าน,สาวสาวเหล่านุ่งลาย,แล้วหม่อมมอมเอย,จ้ำม่ำลำสนสอ้าน,อาบน้ำปล้ำปลา
กรมการบ้านตั้งตลอด,ตลิ่งเตียร,ต่างต่อล้อเลื่อนเกียร,เก็บไว้,เรือริมหาดดาษเดียร,รดะปักหลักแฮ,ของเหล่าเชาสวนใต้,แต่งตั้งนั่งฃาย
ฝั่งซ้ายฝ่ายฟากโพ้น,พิศดาร,มีวัดพระรูปบูราณ,ท่านสร้าง,ที่ถัดวัดประตูสาร,สง๐สู่อยู่เอย,หย่อมย้านบ้านขุนช้าง,ชิดข้างสวนบันลัง
วัดกระไกรใกล้บ้านที่,ศรีประจัน,ถามเหล่าชาวสุพรรณ,เพื่อนชี้,ทองประศรีที่สำคัน,ฃ้างวัดแคแฮ,เดิมสนุกทุกวันนี้,รกเรื้อเสือคนอง
ประทับหน้าท่าสิบเบี้ย,บูราณ,หว่างวัดฝาโถสถาน,ถิ่นร้าง,มหาโพทโบศวิหาร,หักทับยับเอย,ภิมพีลาไลสร้าง,สืบขู้สูพรรน
สงสารบ้านวัดร้าง,แรมโรย,เสียงแต่นกหกโหย,ค่ำเช้า,อกพี่ที่เดียวโดย,ด้วยแก่แม่เอย,เข้าเรื่องเมืองร้างเศร้า,โศกซ้ำรำจวน
นอนค้างข้างคุ้งถัด,วัดกระไกร,ครั้นรุ่งมุ่งเดินไพร,พรั่งพร้อม,ไหว้พระป่าเรไร,ร่มรรื่นชื่นเอย,ริมรอบขอบเขื่อนล้อม,สะล่างไม้ไพรพนม
น้อยน้อยพลอยชื่นชี้,ชมไพร,ครึมครึกพฤกษาไสว,แว่นแคว้น,ผลิดดอกออกผลใบ,รบัดชื่นรื่นเอย,รอกกระแตแลแหล้น๐๐,โลดเต้นเผ่นผยอง
แจ้วแจ้วจักกระจั่นจ้า,จับใจ,หริ่งหริ่งเรื่อยเรไร,ร่ำร้อง,แซ้งแซวส่งเสียงไส,ทราบโสท๐,แหนงนิ่งนึกนุชน้อง,นิ่มเนื้อนวลนาง
พิกุนบุนนากแก้ว,กาหลง,หอมชื่นรื่นรำดวนดง,ดอกรย้า,สาวอยุดพุทธิชาดทรง,เสาวรศสดเอย,หนุ่มหนุ่มรุมเก็บหน้า,สนุกโน้มโถมชิง
เด็ก๐ได้ไส้ห่อผ้า,พับเฉียง,เหนไก่ไล่ลัดเฉลียง,ลดเลี้ยว,ล้มลุกสนุกสำเนียง,สนั่นโห่โร่เอย,หน้าผากปากบวมเบี้ยว,บ่อเว้นเผ่นผยอง
นกร้องก้องกิ่งไม้,ใบบัง,แลลับกรับเสียงวัง,เวกแหว้ว๐,ค้อนทองป่องเป๋งดัง,ดุจเฆาะฆ้อนแฮ,กอไผ่ไก่ขันแจ้ว,แจ่มเจื้อยเฉื่อยเสียง
ขึ้นโขดโบศเก่าก้ม,กราบยุคน๐,พระป่าเรไรยน,อย่างยิ้ม,ยอกรหย่อนบาทบน,บงกชแก้วเอย,ปลั่งเปล่งเพ่งพิศพริ้ม,พระหนั้ง๐ดังองค์
เทียรทูป๐บุพชาติบ้าง,บูชา,นึกพระเสด็จมา,ยับยั้ง,ลิงเผือกเลือกสมอพวา,ถวายไว่๐ใกล้แฮ,ช้างเผือกเลือกพึ่ง๐ทั้ง,กิ่งไม้ไหว้ถวาย
ขอเดชะพระพุทธิเจ้า,จงเหน,อดส่า๐มาเช้าเย็น,ยากไร้,ปราศนา๐ว่าจะเปน,ปเจกพุทธะภูมเอย,บุญช่วยด้วยให้ได้,ดุจข้าอาวอร
ยังไปไม่พ้นภพ,สงสาร,ขอปะพระศรีอาร,อีกเหล้า,กราบถึงซึ่งพระนิพาน,ผ่ายภากหน้าเอย,ฃอศุขทุขโศกเศร้า,สิ่งร้ายหายสูร
อนึ่งเจ้าเหล่าเล็กล้วน,ลูกหลาน,หมายมั่งดังพิศถาน,ถี่ถ้วน,ขอให้ใส่นามขนาน,ตาบพัทสวัดิเอย,กลั่นชุบอุประถำล้วน,ลูกเลี้ยงเที่ยงธรรม์
เยนรอนอ่อนเกษก้ม,กราบลา,จากวัดตัดตรงมา,แม่น้ำ,ค้างคืนตื่นเช้าคลา,คลาสเคลื่อนเรือเอย,ติดแก่งแขงข้อค้ำ,ขัดข้องต้องเขน
เลี้ยวหนึ่งถึงบ้านชื่อ,โพคลาน,โพใหญ่ไม้บูราณ,ร่มชื้น,สองฝั่งพรั่งพฤกษตาน,โตนดพุ่งสูงเอย,ท่าลาดหาดทรายตื้น,ตลิ่งล้วนสวนมเขือ
ศรีศะเวียงเสียงแซ่ล้วน,พวนลาว,แก่หนุ่มสุ่มปลาฉาว,แช่น้ำ,ผ้าบ่อนุ่งพุงฃาว,ฃวยจิตรรอิดเอย,เดกด่วนชวนเพื่อนค้ำ,ค่ามให้ไกลลาว
โพหลวงห้วงน้ำฦก,ไหลเนือย,ปะแต่ลาวเปล่าเปลือย,ปลอดผ้า,อาบน้ำคล่ำริมเฟือย,ฝูงหนุ่มกลุ้มแฮ,เดกเกลียดเบียดเบือนหน้า,นิ่วร้องสยองแสยง
สำประทิวงิ้วง้าวสล่าง,กร่างไกร,ถิ่นท่าป่ารำไร,ไร่ฝ้าย,เจ๊กอยู่หมู่มอรไท,ทำถั่วรั้วเอย,ปลูกผักฟักกล้วยกล้าย,เกลื่อนข้างทางจร
ถึงย่านบ้านรัดช้าง,ปางหลัง,ข้างถูกผูกรึงรัง,รัดไว้,พลัดพรากจากฝูงพัง,พวกเพื่อนเถื่อนเอย,เพียงพี่ที่ทุเรศไร้,นิราศร้างห่างสมร
บ้านตั้งฝั่งฟากน้ำ,ธรรมกูล,วัดทร่างปางก่อนสูร,สงัดเศร้า,ขอบเขื่อนเกลื่อนอิด๐ปูน,เปื่อยเปล่าเจ้าเอย,โบศยับทับพระเจ้า,เจิ่งน้ำกรำฝน
ยนย่านบ้านหนึ่งนั้น,แนะนาม,วัดสว่างอารมอาราม,รื่นไม้,สว่างแต่ที่พี่ยาม,มืดมิดจิตรเอย,ห่อนสว่างอย่างไว้,ชื่ออ้างสว่างอารม
โพพระระยะหญ้าน,หญ่อมไพร,โพชื่นรื่นร่มใบ,โบกรย้า,โปรดด้วยช่วยคุ้มไภย,พยัฆพยศคดเอย,โพพระอนุเคราะห์ข้า,พระเจ้าคราวเขน
โพพญาท่าตลิ่งล้วน,ฬ้อเกวียร,โพไผ่ไม้เตงตเคียน,ตขบบ้าง,ซิกซากกระบากกระเบียน,กระเบากระแบกกระบกแฮ,เสลาสลอดสลับสล้าง,เหล่าไม้ใกล้กระสิน
บ้านซ่องช่องชวากเวิ้ง,เซิงหวาย,เหล่าที่หนีมุนนาย,เนิ่นช้า,ซ่องสุมซุ่มเรือนราย,ริมกับเกรี่ยงแฮ,ใครจับกลับรุมข้า๐,ขัดข้องซ่องหลวง
บางมดแดงแขวงเขดคุ้ง,ทุ่งไพร,ถิ่นเถื่อนเรือนรำไร,ไร่กล้วย,นึกมดอดสูใจ,จงมม่วงหวงแฮ,เพียงพี่หมีมอดม้วย,ไม่สริ้นถวิลหวัง
วังยางค่างคุ้งสะล่าง,ยางยูง,โตล่งตลิ่งยิ่งสูงสูง,ฉโงกง้ำ,นกแลแต่ลฝูงลฝูง,ฟุบสพั่งรังเอย,ร่มรื่นชื่นชายน้ำ,นั่งเหล้นเยนสบาย
ถึงบ้านตานเสี้ยนร่ำ,ทำตาน,ไต่ผโองโหญ่งโย่ทยาน,ย่างเก้า,หน้าหวัวเราะเพราะรักหวาน,หวังใคร่ได้ฤๅ,เพียงพี่ที่แฝงเฝ้า,ไฝ่น้ำคำหวาน
ว่างบ้านย่านน้ำเปลี่ยว,เหลียวแล,ตลิ่งสูงฝูงรอกแต,ไต่ไม้,กรวยกร่างค่างเคี่ยมแค,ข่อยกทุ่มกุ่มเอย,ลมป่วนหวนหอมให้,ลเหี่ยลห้อยหงอยเหงา
จวบจนชนบทบ้าน,ศรีจัน,ท่าลาดหาดเกิดกัน,แก่งตื้น,เรือนตั้งฝั่งเรียงรัน,โรงเหล็กเจ๊กเอย,คนภู่ดูครึกครื้น,ค่ามช้างต่างเกวียน
จวนเยนเหนแห่งบ้าน,ด่านขนอน,หาดใหญ่ไทยเจ๊กมอน,มี่บ้าน,จอดเรือเมื่อเยนรอน,ริมหาดสอาดเอย,ร้องว่าอาไศรยร้าน,ร่มไม้ใกล้เรือ
เจ้าของร้องรับให้,ได้การ,หนุ่มหนุ่มชุ่มชื่นบาน,บ่อเศร้า,ขึ้นฝั่งนั่งสำราน,ร้านไต้ไซเอย,สาวรุ่นวุ่นเวียรเฝ้า,ฝั่งน้ำชำเลือง
ลูกเอยเฉยเช่นปั้น,ปูนฃาว,สาวเพ่งเลงหลบสาว,ซิ่นแล้ว,ปะเปนเช่นพ่อคราว,ครั้งหนุ่มชุ่มฤๅ,ตายราพ๐ลาภไม่แคล้ว,คลาศช้านาที
ลูกลาวสาวรุ่นร้อง,ทักทาย,เรือพี่มีสิ่งฃาย,ค่อยไหว้,ลูกเราเหล่าหนุ่มอาย,แอบเด็กเล็กแฮ,สอนกระสาบตาบให้,ว่าซื้อหฤๅจ๋า
หนูพัดพลัดพลอดฬ้อ,เลียนลาว,มีหมากหยากสู่สาว,ซิ่นแล้ว,บ้านเจ้าเค่าเหนียวฃาว,ฃายมั่งกระมั่งแม่,ตาบฮ่ามถามหาแห้ว,แห่งนี้มีฤๅ
ลาวไปไทพี่น้อง,มองเมียง,มืดค่ำทำร่ายเรียง,เราะร้าน,กลั่นชุบอุบอิบเอียง,กแอมแอบแยบเอย,ขอหมากปากสั่นสท้าน,ทดท้อย่อหญิง
ราตรีพี่น้องอ่อน,เอนดู,ขันใหญ่ไส่หมากพลู,นาบให้,แห้วเลือกเผือกถั่วภู,พัดรับกลับแฮ,จสั่งมั่งไม่ได้,เดือดหน้าด่าตี
ดึกลาวสาวรุ่นกล้า,มาเดียว,ให้กระเช้าเข้าเหนียว,นั่งใกล้,ถอยหลีกอีกบ่อเหลียว,เลยลูกกูเอย,กลั่นรับกลับจุดไต้,ตอบโต้โมทนา
บูราณท่านว่าเลี้ยง,ลูกสาว,มันมักหักรั้วฉาว,เช่นพร้อง,หนุ่มชายฝ่ายรุ่นราว,รักขะยั่นพรั่นแฮ,ลูกโง่โซแสบท้อง,บ่อรู้สู่สาว
ครั้นช้าวสาวสบหน้า,ลาสาว,จากขนอนอ่อนหนาว,หนุ่มเศร้า,คราวได้ไม่โลมลาว,ลองซู่ดูแฮ,ครั้นลับกลับรฦกเหล้า,ลูกโหง้โซสาว
เอนดูหนูพี่น้อง,สองสาว,คิดใคร่ได้เลี้ยงลาว,ลูกสไภ้,แต่ลูกผูกรักชาว,วังเล่าเจ้าเอย,จเจ็บเล็บเฃาไว้,ข่วนร้ายคล้ายเสือ
บางกระพุ้งคุ้งน้ำเปลี่ยว,เหลียวแล,บนบกนกซอแซ,แซ่ซ้อง,เหนนกกกคู่แด,ดานลฦกนึกเอย,เหมือนอยู่คู่เคียงน้อง,แนบเนื้อเหลือสนอม
บ้านใหม่ไร่ฝ่ายสพรั่ง,ฝั่งชลา,ฟ่ายออกดอกฃาวดา,เด่นช้อย,เนื้อนุชสุดโสภา,เพียงฟ่ายไร่เอย,ชมฟ่ายคล้ายผิวสร้อย,สวาดิเนื้อเหลือนวล
ถึงย่านบ้านกร่างเวิ้ง,วาริน,เกิดแก่งแหล่งเหวหิน,ฮ่วงคุ้ง,ปล่องน้ำท่ำกุมภิน,พวกเงือกเลือกแฮ,ยามเปลี่ยวเสียวทรวงสดุ้ง,ด่วนพ้นวลวัง
บ้านไร่ไทเจ๊กตั้ง,ทั้งทวาย,กล้วยไข่ไร่เรียงราย,เรียกซื้อ,ตกเครือเรื่อเรืองปลาย,ปลีสลับปกับแฮ,เฟื้องหนึ่งถึงสี่มื้อ,หมดรื้อซื้อเสมอ
วังปรานบ้านเว้นว่าง,วางเวง,สองฝั่งวังเสือเกรง,เกรียบฉม้อย๐,นายรอดทอดท้ายเพลง,พลอยหนุ่มชุ่มเอย,ป่าใหญ่ไม้ชื่นช้อย,ชุ่มฉ้อออรชร
บางม่วงห้วงหาดตื้น,ติดเรือ,ทรายเกลี่ยเรี่ยรอยเสือ,ซับซ้อน,ซึ้งซึกพฤกษครุมเครือ,ค่างโครกโฮกแฮ,โปรยแต่ใบไม้หว้อน,วิ่งร้องพองขน
ลูกค่างอย่างย้อมชาติ,ชมภู,เหลืองอ่อนโอ้เอนดู,เด็กน้อย,แม่อุ้มชุ่มชื่นชู,ชมลูบจูบเอย,กอดแอบแนบอกห้อย,หกโน้มโถมทยาน
ย่านซื่อชื่อว่าบ้าน,ย่านยาว,เหนแต่ชุมนุมลาว,ล่อนโล้ง,ลากอวนส่วนหนุ่มสาว,เสียงแซ่แม่เอย,เท่าแก่แลโล้งโต้ง,ต่างหล้อนห่อนอาย
อ้างว้างกลางน้ำร่ม,ลมโชย,ลิงค่างครางครวนโหย,โห่ร้อง,กระเบาออกดอกร่วงโรย,รศรื่นชื่นเอย,หึ่งหึ่งพึ่งเพียงฆ้อง,ย่ำเถี้ยงเสียงกระหึม
ยนย่านศารปู่เจ้า,จอมไพร,ปลาคล่ำน้ำซึ้งใส,สอาดสอ้าน,งูเหลือมเลื่อมเลือกไคล,คลานกลิ่งตลิ่งแฮ,โตเท่าเสาเรือนกว้าน,กวาดน้ำดำปลา
ติดตื้นขืนถ่อค้ำ,เขนเรือ,บนบกรกรังเสือ,ซอกซุ้ม,นำงูฟู่เลื้อยเหลือ,หลีกยากหลากแฮ,ศักครู่ดูควันกลุ้ม,กลบข้างทางจร
เดกเหนเช่นมนุษหนั้ง๐,หลังงู,แวววับคลับคลายฟู,ฟ่องเฟื้อย,รู้ชัดจัดหมากพลู,พลีปู่เจ้าเอย,งูกระเพื่อมเลื่อมเลื้อย,หลีกคล้ายหายสูร
เรือคล่องล่องเลี้ยวเลื่อน,เคลื่อนคลา,ถึงย่านบ้านกลวยเวลา,บ่ายคล้อย,กล้วยไข่ไร่รื่นรดา,ดกเรื่อเครือเอย,หล่างแห่งแปลงปลูกอ้อย,แอบกล้วยสลวยลำ
ถึงช่องคลองน้ำซับ,ซ้ายมือ,เกิดแร่แง่งอกครื,ครืดท้อง,ผู้เท่าเล่าเลื่องฦๅ,เหล็กที่ดีเอย,ครึคระระเรือต้อง,ติดตื้นขืนเขน
บ้านว่าขวาซ้ายค่าง,ทางจร,หินแร่แลสลับสลอน,ฦกซึ้ง,เรือนตั้งฝั่งสาคร,คนเงียบเสียบเอย,ปลาคล่ำน้ำไหลอึ้ง,แอบคุ้งมุ่งทาง
วังหินถิ่นเถื่อนกว้าง,ยางยูง,สมอแสมสารสูง,สดฉุ้ม,หว่างไผ่ไก่เถื่อนฝูง,ฟุบเขี่ยเรี่ยเอย,เด็กใคร่ได้ไก่อุ้ม,แอบขึ้นครึนราย
ไก่เถื่อนเหมือนจฬ้อ,ก้อกพือ,เด็กย่องด่องดีดมือ,มุ่งหน้า,เข้าใกล้ไก่เปรียวปรื๋,ปร๋อร่อนว่อนแฮ,เด็กโดดโลดไล่คว้า,ไคว่ขว้ำขะมำมอม
ลงเรือเหื่ออาบหน้า,หนูเอย,อย่าไล่ไก่เลยเชย,ช่อไม้,ดอกดวงร่วงรื่นรเหย,หอมกลิ่นรรินแฮ,เก็บศักห่อพ่อได้,เด็จร้อยสร้อยสน
ย่านยาวลาวตั้งกลาด,หาดทราย,แล่ผ่าปลาฉแวงสวาย,แหวะท้อง,ย่างไฟไส่ฃ่าราย,เรียงนั่งสพรั่งเอย,พวกหนุ่มสุ่มเรือร้อง,เจ่ยรน้อฬ้อลาว
ถึงวนก้นหวดห้วง,หินแลง,แร่เกลื่อนเหมือนฃิงแขง,ค่างคุ้ง,ตำราว่าทองแดง,เดกต่อยย่อยแฮ,พรายพร่างอย่างศรีรุ้ง,รอด๐ชี้ที่แถลง
ตวันเยนเหนพยัฆด้อม,ดื่มชล,โห่ขับกลับโฮกคน,เคี่ยวโง้ง,ขึ้นตลิ่งวิ่งคำรน,เราะไล่ใกล้แฮ,ทังขู่ภู่เมียโขร้ง,คร่างร้องก้องกระหึม
นายรอดสอดรู้เท่า,เหล่าเสือ,มักกัดสัตกินเหลือ,ละไว้,มันหวงล่วงไล่เรือ,รอดแนะแวะแฮ,หนูหนุ่มกุมมีดไม้,มุ่งแย้งแทงเสือ
โห่ร้องซ้องแส้ป่า,กล้าหาน,เสือวิ่งยิ่งทเยอทยาน,หยักรั้ง,ตามทางห่างฝั่งประมาณ,สองเซ่นเหนแฮ,ได้แต่เนื้อเหลือทั้ง,ท่อนท้ายชายโครง
รอดรัดมัดเชือกกลุ้ม,หนุ่มหาม,ถึงที่เรือเสือตาม,ติดก้น,จากท่าป่าเปลี่ยวขาม,ขยาดพยัฆนักพ่อ,ถ่อถี่หนีเสือพ้น,พี่ให้ใจหาย
บูรานท่านว่าล้วง,คอเสือ,เหล่าลูกถูกตำราเหลือ,เหล็กกล้า,เช่นพ่อก็กลืนเกลือ,กลั้วเค่าเจ้าเอย,ชิงเหญื่อเสือต่อหน้า,นึกคร้ามฃามแขยง
วังฉลามยามสูริยเยื้อง,เยนรอน,เสียงสุนักไนหอน,เห่าเนื้อ,ลิงค่างต่างโหวยวอร,วิเวกวาบสาบเอย,เผาะเผาะเราะรกเรื้อ,เรียดข้างทางจร
มืดค่ำจำจอดค้าง,หว่างไพร,หนุ่มหนุ่มสุมฟืนไฟ,ฝั่งน้ำ,เนื้อย่างค่างเครื่องใน,หมูแบ่งแกงแฮ,เนื้อสดรสอร่อยล้ำ,กระหลบฟุ้งคุ้งแหลม
นอนค้างกลางหาดตื้น,ตลิ่งสูง,นิ่งนั่งฟั่งฟานฝูง,มฤคฆร้อง,เงาไม้ใหญ่ยางยูง,เยนเยียบเงียบเอย,เผาะเผาะเราะป่าต้อง,ตวาดซ้ำร่ำไป
เกือบหลับกรับเกรียบไม้,ไต้เหนือ,คุ่มคุ่มดุ่มตามเรือ,รอบข้าง,ปลุกหนุ่มรุมโห่เสือ,สวบโขยดโดดแฮ,เด็กด่าคว้าฟืนขว้าง,ก่อให้ไฟโพลง
เสือชุมหนุ่มแน่นหนั้ง,รวังไฟ,ดึกยิ่งวิ่งเวียรไว,แวดล้อม,จำเปนเซ่นพระไพร,เพราะเหญื่อเสือแฮ,ตัดตับกับเนื้อพร้อม,พร่ำตั้งสังเวย
เยนเยียบเงียบสงัดเงื้อม,เงาครึม,อารักศักสิทพึม,พุ่มไม้,ทิ้งทูตพูดงึมงึม,เงี่ยง่วงทรวงเอย,จังหรีดกรีดกริ่งให้,ลเหี่ยเศร้าหาวนอน
ดึกดื่นฝืนเนตรหนั้ง,ฟังเสียง,แม่ม่ายลองไนเรียง,แหร่ร้อง,รฦกแต่แม่ม่ายเวียง,สวาดิว่างค้างเอย,เปนม่ายร้ายนักน้อง,จต้องลองไน
หนุ่มหลับคลับคล้ายเลื่อม,แลเหน,เจ้าป่าหน้าปากเปน,พยัฆร้าย,ขี่แรดแผดเสียงเยน,ขยอกเยื่อเนื้อเอย,ร้องว่าลาแล้วคล้าย,เคลือบเข้าเงาหาย
ยามสามยามสงัดไม้,ไพรพนม,พร่ำพร่ำน้ำค้างพรม,พร่างพร้อย,เยนเยียบเงียบสงัดลม,แลตล่งดงเอย,ไม่นิ่งกิ่งก้านช้อย,ชื่นฉุ้มพุ่มพกา
ค่อนรุ่งฝุงไก่แจ้,แจ้วเสียง,เอ๊กเอื่อยเฉื่อยสำเนียง,เนื่องซ้อง,เรไรร่ายร้องเรียง,รับแซ่แม่เอย,เพียงรนาดพาดฆ้อง,แข่งเจ้งเพลงจีน
เกือบรุ่งฟุ้งกลิ่นเกลี้ยง,เพียงสุคน,หึ่งหึ่งพึ่งเวียรวล,ว่อนเคล้า,มาลีคลี่กลีบบน,บานกลิ่นรรินเอย,ยิ่งรุ่งฟุ้งหอมเร้า,เร่งให้ใจเจริญ
รื่นรื่นชื่นเช่นน้ำ,อบหอม,หวนจิตคิดเคยสนอม,แนบน้อง,เจือจรรกลั่นกลิ่นรอม,รวยรรื่นชื่นเอย,เคยชื่นรื่นรศต้อง,ตกไร้ไกลสมร
เรืองรุ่งฝูงนกร้อง,ก้องดง,เรียกเร่งรถสูริยง,เยี่ยมฟ้า,ล่าป่าท่าน้ำจง,เจริญศุขรุกขเอย,จากฝั่งพรั่งพร้อมหน้า,หนุ่มน้อยพลอยเพลิน
ล่วงทางบางขวากคุ้ง,เขดไพร,เหนแต่แร่รกไคล,เคลือบคล้ำ,ซ้ายขวาป่าสูงไสว,ว่างย่านบ้านเอย,เด็กใคร่ไปปลายน้ำ,สนุกแท้แควเหนือ
นึกนามสามชุกถ้า,ป่าดง,เกรี่ยงไร่ได้ฟ่ายลง,แลกล้ำ,เรือค้าท่านั้นคง,คอยเกรี่ยงเรียงเอย,รายจอดทอดท่าน้ำ,นับฝ้ายฃายฃอง
นางเกรี่ยงเสียงเพราะพร้อง,กหนองกแหนง,สาวผูกลูกปัดแดง,ประดับพร้อย,คิ้วตาน่านวลแตง,ตลหม่อมจอมเอย,แค่งทู่หูยานย้อย,อย่างลว้าพาคลาย
สามเพงเลงสะล่างไม้,ไพรสน๐,ป่าใหญ่ใช่เขดคน,ฃาดบ้าน,ร่มรื่นชื่นชมชล,ชุ่มแต่แร่เอย,ปลาว่ายสายสินสอ้าน,สอาดตื้นพื้นทราย
ปลาชนางคว้างแคว้งว่าย,ลายแล,เลื่อมเลื่อมเล่ตุกแก,กดิบกเดี้ย,ไข่ฉะนางอย่างฝักแค,เฃียวฉอุ่มชุ่มเอย,สร้อยซ่ากากดเพลี้ย,พล่านน้ำคล่ำทาง
ไอ้บ้าอ้าปากกว้าง,หางแดง,ซิวสูบสีเสียดแซง,แซกซ้อน,กรีมกรายว่ายเวียรรแวง,รวังม่ายหมายเอย,ฝักดาบปลาบเปลือยหล้อน,แฉลบหว้ายสายสินธุ์
ปลาตเพียนเวียรว่ายเคล้า,คลอเรือ,เกล็จเคลือบเหลือบเหลืองเหลือ,เลื่อมพร้อย,ปลาเสือมุ่งเหมือนเสือ,ส่ายโบกกโชกแฮ,หางไก่ใช่หางช้อย,ชแล่มหว้ายร่ายเรียง
นานาปลาน้ำถิ่น,หินทราย,ชมเล่นเหนปลาดหลาย,เล็กน้อย,ทางเปลี่ยวเที่ยวถึงปลาย,น้ำเล่าเจ้าเอย,บนบกนกกระเตนกระต้อย,ต่างร้องซ้องเสียง
ถึงรวางว่างบ้านชื่อ,ชัดหอม,หอนประดู่ปรูพยอม,ยื่นย้อย,ดอกกระดึงพึ่งแตนตอม,ต่อร่อนว่อนแฮ,นกพริกจิกจับห้อย,หกหิ้วพลิ้วแพลง
ถึงแก่งแห่งท้ายย่าน,บ้านทึง,หินแร่แก่เก่าตรึง,กรวดก้อน,ลงเข็นเล่นน้ำอึง,อาบชุ่มหนุ่มเอย,เยนสบายหายร้อน,เรื่อยร้องลองลำ
เอนหลังฟังดอกสร้อย,สักระวา,ร้องรับขับเสภา,เพื่อนพร้อม,ลำนำคร่ำครวนหา,หวนเอกวิเวกเอย,ผอยหลับรับเสียงซ้อม,เสนาะน้ำคำครวน
อยุดเรือเหนือวัดเงื้อม,เงาโพ,รื่นร่มรมยศุกโข,ค่างคุ้ง,วัดมีที่พระอุโบ,สดที่กดีแฮ,เหนพระศรทาหมุ้ง,มั่นสร้างทางบุญ
จัดแจงแต่งตบะเหลื้อม,ลายทอง,เทียรทูบท่วยแก้วรอง,ดอกไม้,ลูกพลับกับกระเทียมดอง,ถวายคนะพระเอย,ย่ามร่มสมภารได้,รับพร้อมน้อมถวาย
ตวันเยนเหนพระพร้อม,ล้อมวง,ตีปะเตะตะกร้อตรง,คู่โต้,สมภารท่านก็ลง,เล่นสนุกขลุกแฮ,เข่าค่างต่างอวดโอ้,อกให้ใจหาย
อยุดกระกร้อฬ่อไก่ตั้ง,ตีอัน,ผ้าพาดบาตเหล็กพนัน,เหน็บรั้ง,ไก่แพ้แร่ขบฟัน,ฟัดอุบทุบเอย,เจ้าวัดตัดเรือตั้ง,แต่งเหล้นเยนใจ
เสียเทียรเสียทูบซ้ำ,เสียสัทา,เสียที่มีกระมลมา,โนศน้อม,เสียดายฝ่ายศาศนา,สัมนะพระเอย,เสียน่าตาหูพร้อม,เพราะรู้ดูเหน
จวนค่ำจำค้างย่าน,บ้านทึง,ถอยหนีที่วัดอึง,แอบคุ้ง,ตรวดน้ำร่ำรำพึง,แผ่ทั่วตัวเอย,ให้เหล่าเจ้าป่าถุ้ง,เทพสริ้นดินสวรร
เหมือนรู้ผู่เถ้าท่าน,ทังสอง,เมียนากนามผัวทอง,ผ่องแผ้ว,มาหาพ่าฃาวฃอง,คำนับรับเอย,ท่านช่วยอวยภรแล้ว,เล่ารู้บูราณ
ฝ่ายตาอายุร้อย,ญี่สิบแถม,ยายสิบแปดปีแกม,กับร้อย,ตามองช่องเขมแหลม,ตลอดแน่แม่เอย,ฟันปากหมากเฆี้ยว๐จ้อย,แจ่มอ้วนนวลฃาว
ผู้เถ้าเล่าเรื่องอย้าน,บ้านทึง,ท้าวอู่ทองมาถึง,ถิ่นถุ้ง,แวะฃอเชือกหนังขึง,เขาไม่ให้แฮ,สาปย่านบ้านเขดคุ้ง,คี่ทึ้งทึงแปลง
วัดทร่างข้างคุ้งย่าน,บ้านทึง,ชื่อชัดวัดคี่ทึ้ง,ถูกต้อง,ผู่เถ้าเล่าเรื่องจึง,จะแจ้งแสดงเอย,ท่านนั่งสั่งสอนพร้อง,พร่ำไว้ไม้ตรี
ได้ครูผู่เท่าทั้ง,ยายตา,สมมุติดุจะเทวดา,บอกเหล้า,ทายทักลักขณะรา,ศรีทั่วตัวเอย,จอดน่าท่าผู่เถ้า,ท่วนห้าราตรี
ตวันเที่ยงเสียงวิ่งแหร้,แซ่สนอง,เสือตบขบภิขุสอง,รูปม้วย,ต่อไก่ไล่นกคนอง,นามเทศเกดแฮ,เสือฟัดกัดกินด้วย,บาปซ้ำกรรมหนา
ต่อนกยกพเนียดตั้ง,บังกาย,เสือฉีกซีกโครงทลาย,ทลักท้อง,กินตับกับตโพกหาย,เหนน่าขาเอย,ภิขุทุศีลต้อง,โทษนั้นทันตา
ต่อไก่ไม่สู้ฟาด,ฃาดใจ,ที่อยู่ปู่เจ้าไป,หลับเหล้า,เสือกินซิ่นตับไต,ตีนน่องท้องแฮ,สังเวทเหตุผู่เถ้า,ทักแท้แน่จริง
สำเรจรู้ผู่เถ้าช่วย,อวยภร,สิบประการประกอบกลอน,กล่าวไว้,ขอสวัดสัฐาวอร๐๐,ไว้ว่าลาเอย,สองเท่าเฝ้าร้องไห้,ลเหี่ยลห้อยหงอยเหงา
๐สงสารท่านสอื้นโอ้,โศกา,พลั่งพลั่ง๐หลั่งน้ำตา,ตกด้วย,หนูหนุ่มชุ่มชลนา,นั่งเจ่าเหงาเอย,ร่ำว่าท่าไม่ม้วย,ไม่สริ้นถวินหวัง
เรือออกนอกท่าบ้าน,ท่านยาย,ย่อไว่๐ไห้สอื้นฟาย,มูกย้อย,เชาบ้าน๐ท่านทังหลาย,แลสลดหมดเอย,ไห้มั่งทังใหญ่น้อย,นั่งผร้ำ๐น้ำตา
แลลับกลับกลั้นโศก,สงสาร,หนุ่มน่อยพลอยรำคาร,คิดเศร้า,ทังหลายฝ่ายบูราณ,รักขู่๐ชู้เอย,เราพรากจากผู่เถ้า,ทุก๐ร้อนห่อนเสบย
ถึงย่านบ้านกระตั้วเหล่า,เชาดง๐,โกนจุกลูกสาวทรง,สอาดสอ้าน,เชิญด้วยช่วยแต่งมง,คนเกริกฤกษเอย,โกนจุกลูกเชาบ้าน,อยู่ค้างกลางคืน
ฟังตีปี่พาดฆ้อง,กลองตโภน๐,เพลงไทยใส่กลองโยน,ยุ่งแท้,เด็กโดดโลดเล่นโขน,แขนคอกออกเอย,ร้องขับรับอ้อแอ้,อุบเหล้าเมามาย
เสียงซออ๋ออ่ออ้อ,เอื่อยเพลง,จับปี่เตร๋งเต้งเต๋ง,เต่งต้อง,คลุย๐ตรุ๋ยตรุ่ยตรุ้ยเหนง,เหน่งเน่งรนาดแฮ,ฆ้องหน่องหนองน่องหน้อง,ผรึ่งพรึ้งพรึ่งตโภน
สาวสาวเหล่าเลี้ยงเล่น,เต้นรำ,ซองหมากฝากหนุ่มนำ,เนตรชม้อย,โกนจุกลูกเล็กทำ,ขวันเล่าเจ้าเอย,เนตรซู่หนูหนุ่มน้อย,นั่งปลื้มลืมนอน
บ่วงรักดักเด็กต้อง,สองตา,เปิดปากฝากคำลา,เหล่าน้อง,ลงเรือเมื่อจะคลา,คลอเนตรทเวทเอย,แก่เท่าสาวส่งซ้อง,แซ่หน้าอาไลย
บ่วงผูกลูกรักแล้ว,แร้วราย,ดักพ่อท้อที่กาย,แก่แล้ว,ห่อนอยู่ซู่สมรหมาย,มัติโมฆโอขเอย,แต่เหล่าเจ้าลูกแก้ว,ก่อร้อนสอนแสลง
หมากพลูบู้หรี่ส้ม,ขนมขนุน,สาวหนุ่มรุมการุญ,รักให้,ผูกมิศคิดขอบคุณ,คนเท่าสาวเอย,ทุกโศกโรคอย่าได้,เดือดร้อนนอนสบาย
จากย่านบ้านกระตั้วแต่,แลดู,ศรรักปักทรวงหนู,เหน็บช้ำ,รักป่าน่าชื่นชู,ชมเล่าเจ้าเอย,ดูถูกลูกปลายน้ำ,หนุ่มต้องหมองหมาง
น้อยน้อยพลอยว่าน้ำ,ลำสุพรรณ,สาวแก่แลคมสัน,สะคร้าน,ดูมากว่าสิบวัน,ตลอดแว่นแคว้นเอย,ไรจุกทุกทุกบ้าน,บ่อเว้นเหนสาว
บูราณท่านว่าน้ำ,สำคัน,ป่าต้นคนสุพรรณ,ผ่องแผ้ว,แดนดินถิ่นที่สูวรรณ,ธรรมชาดมาศเอย,ผิวจึ่งเกลี้ยงเสียงแจ้ว,แจ่มน้ำคำสนอง
ถึงถิ่นสริ้นบ้านป่า,โป่งแดง,เรือติดคิดขยาดแสยง,พยัฆร้าย,สวบสวบยวบไม้แฝง,ฟุ้งสาบวาบแฮ,สองฝั่งทั้งขวาซ้าย,สัตร้องซ้องเสียง
คลองกระเสียวเปลี่ยวป่ากว้าง,ทางโขลง,เคยถิ่นกินโป่งโทง,เที่ยวเร้น,ฃามช้างต่างจัดโจง,กระเบนกระบิดตี้ดแฮ,เก็บกรวดอวดกันเหล้น,ตลอดน้ำลำทาง
คุ้งขวางบางแวกตื้น,พื้นทราย,กรวดกระจ่างพร่างพรายลาย,เลื่อมพร้อย,เหมือนเม็จเพชรัตราย,แอร่มอร่ามงามเอย,ฉุนว่าแววแก้วก้อย,นพเก้าวาวแหวน
กระเบาออกดอกรยับย้อย,ห้อยหอม,พึ่งหมู่แมงภู่ตอม,ไต่เคล้า,ว่าสุกลูกงามงอน,เงาะป่าพวาเอย,กระทุ่มกระถินกลิ่นเร้า,รื่นข้างทางจร
รินรินกลิ่นเฟื่องฟุ้ง,คลุ้งโขลง,ป่านอกดอกสำโรง,ร่วงค้าง,เหล่าลูกผูกเรือฉโลง,ลากวิ่งจริงแฮ,เหมนเช่นเหมนชื่ออ้าง,อีกล้ำสำโรง
ถึงหว่างยางพี่น้อง,สองยาง,เก่าแก่แต่ก่อนปาง,ป่าต้น,เกิดแร่แง่งอกขวาง,ขวากระรกะแฮ,ถูกปวดรวดเร้าล้น,สะล่างแหร้แง่สลอน
ปลายน้ำลำคุ้งแขบ,โขดเขิน,ขัดค่องต้องติดพเอิญ,แอ่งตื้น,จอดสองพี่น้องเพลิน,พลองสะล่างยางเอย,ชื่นชุ่มพุ่มพฤกษครื้น,คร่อมน้ำลำลหาล๐
ปลาดเหลือเรือหนุ่มน้อย,ลอยพาย,ถึงหว่างต้นยางตาย,ตกน้ำ,ช่วยฉุดสุดชีพทลาย,ทลักเลือดเฝือดแฮ,เมียแม่แซ่มาปล้ำ,ปลุกร้องซ้องเสียง
ถามเฃาเล่าว่าอ้าย,ฟักเฟือน,ตีแม่แร่ลงเรือน,ร่านร้าย,เจ้าสองพี่น้องเหมือน,มุ่งปราบบาปแฮ,โพล่งผลักหักคออ้าย,ฝักม้วยด้วยกรรม
ชาวป่าภาศภเศร้า,สู่สถาน,เราเปลี่ยวเหลียวเหนศาล,สองพี่น้อง,อารักศักสิทชาน,เชี่ยวช่วยด้วยเอย,โป่งป่าอย่าแผ้วพ้อง,พวกฃ้าอาไศรย
สรวงจ้าวพร้าวอ่อนกล้วย,ด้วยเอย,เชิญพี่น้องสองเสวย,สว่างร้อน,แรกมาอย่าถือเลย,ลุกระโทษโปรดพ่อ,ขอแร่แม่เก็จก้อน,กับเต้าเจ้ายาง
หนูน้อยพลอยร้องบ่วง,สรวงศาร,เสียงฉ่ำน้ำนมหวาน,แว่วก้อง,เบิกป่าท่าเทวถาน,ถูกท่วนขบวนเอย,หนุ่มรับสรัพเสียงซ้อง,เสนาะซ้อนกลอนใน
เทียรจุดขุดแร่หลั้น๐,ควันเฃียว,พลุ่งพลุ่งมุ่งดูประเดียว,ดุ่มคล้าย,หนุ่มเหนเช่นลิงเหลียว,เลื่อนกลับลับแฮ,ฟุ้งพิศฤทธแร่ร้าย,รู้เถ้าเจ้าหวง
เหมือนครูผู่เท่าแจ้ง,แหนงใจ,รอขุดจุดเทียรใชย,เช่นรู้,ดับพิศฤทธิพระไพร,พรมสมุทอยุดแฮ,เดี๋ยวหนึ่งอึ่งอู้อู้,อ่อนไม้ใหญ่รเนน
ลมลั่นครั่นครึกฟ้า,หนาฝน,ซู่ซู่หนูวิ่งวน,ว่าช้าง,เทียรดับกลับมืดมน,เหมนเบื่อเสือเอย,จวนค่ำจำอยุดค้าง,คิดแก้แร่โพรง
ฃอนเรือเหนือน้ำนึก,น้อยใจ,คราวเคราะเพราะพระไพร,พี่น้อง,ขัดพระจเชิญไฟ,ฟอนซู่รู้ฤๅ,ทุ่งท่าป่าจะต้อง,โตล่งสริ้นถิ่นสถาน
เราถือซื่อสัจสร้าง,ศีลทาน,แล่งล่าฟ้าดินพญาน,ย่อมรู้,หวังแร่แต่บูราณ,ระงับโศกโลกเอย,จ้าวคิดปิดของขู้,มนุษนั้นฉันใด
ดึกสงัดสัตสงบคลุ้ม,พุ่มพง,เยนรย่อบริเวนวง,หว่างไว้,เคลิ้มหลับคลับคล้ายองค์,อารักทักแฮ,เหนสพรั่งนั่งไหว้,ว่าฬ้อฃอสะมา
รูปจ้าวสาวหนุ่มล้วน,นวลงาม,สองพี่มีเป็นสาม,ทั่งน้อง,เรียกสองพี่น้องนาม,น้องพี่มีเอย,สามแน่แต่คำพร้อง,พี่น้องสองชาย
เล่าความตามเรื่องแหร้,แต่หลัง,ใช่คิดบิดเบือนบัง,บอกแจ้ง,ขัดเคราะเพราะยุก๐ยัง,อยู่อย่ามาเลย,กายสิทพิศกล้าแกล้ง,กลบกลุ้มคลุ้มควัน
รู้ศึกนึกเรื่องเจ้า,เล่าความ,ทราบหมดจดหมายตาม,แต่งไว้,โออกตกอับยาม,ยุกยากมากเอย,บุญบวดกรวดกระสินให้,แห่งเจ้าเล่าความ
เหมือนรู้ผู่เถ้าเล่า,จ้าวแถลง,สามอย่างต่างลายแทง,ถูกต้อง,ใคร่เหนเช่นชี้แจง,เจ้าบอกดอกแฮ,ค้างย่านศารพี่น้อง,พนัศร้ายหายสูร
รุ่งเช้าเข้าป่ากว้าง,ทางโขลง,คลองเก่าเท่าลำกระโดง,โป่งช้าง,ซ้ายฃวาป่าสมอโมง,ไม้อุโลกโมกเอย,กระแบกกระเบาเสลาสล้าง,สลับต้นคนทา
ตามร่องคลองที่เจ้า,เล่าความ,เด็ดดอดลอดลัดตาม,ติดท้าย,เลี้ยวลดปลดปลิดหนาม,หน่อคลอกยอกแฮ,เสียงแต่เนื้อเสือร้าย,ร่านร้องก้องกระหึม
สุดคลองหนองหนึ่งกว้าง,อย่างแถลง,ที่ถิ่นดินดาดแดง,ดุจพร้อง,สังเกตเขดขอบแขวง,ความที่ชี้เอย,ขึ้นค่างทางขวาท้อง,ทุ่งช้างวางเวง
ภบถ่อบ่อแร่น้ำ,ดำนิล,เหมือนหมึกปึกปะดิน,เดกคุ้ย,ปะแต่แร่ปรอดกิน,แก่นเท่าเจ้าเอย,เนื้อมั่งยังขยี้หยุ้ย,ยกไว้ไปแสวง
ตัดทางหว่างต้นโตนด,โขดสูง,เนื้อแยกแตกตื่นฝูง,ฝุ่นฟุ้ง,แฝงดูหมู่นกยูง,ยอบย่องมองเอย,พรายพร่างอย่างศรีรุ้ง,อร่ามเพี้ยนเขียนฃน
รำแพนแอ่นอกฉะแง้,แผ่หาง,หันร่ายฝ่ายฝูงนาง,นกเคล้า,ตัวผู่อยู่กลางกาง,กลมปีกหลีกเอย,ก้อกรีดขีดเขี่ยเท้า,ท่าฟ้อนอ่อนเอียง
ด้อมดูหมู่มยุรย้าย,ร่ายรำ,เยี่ยงย่างนางรบำทำ,ท่าฉะม้าย,เคยดูคู่เคียงรบำ,รเบงกลับลับเอย,เหนแต่ฝูงยูงคล้าย,นุชฟ้อนงอนงาม
ฝ่ายฝูงยูงบ่อรู้,สู่สม,สังวาดชาติเช่นพรม,พระพร้อง,ตัวภู่ฟู่ฟองกลม,เมียชื่นกลืนแฮ,เกิดไข่ได้พวกพ้อง,เพื่อส้องฟองกสิน
หนุ่มหนูพรูไล่พร้อม,ล้อมยูง,ปีกกระพือฮือฝูง,ฟ่องฟ้า,ตานโดดโขดทรายสูง,สมเล่าเจ้าเอย,เหนรอบขอบเขดหน้า,สนุกแท้แลเพลิน
เฃาเฃียวโขดคุ่มขึ้น,เคียงเคียง,ร่มรื่นรุกขรังเรียง,เรียบร้อย,โหมหัดหิ่งหายเหียง,หัดหาดแฮ่วแฮ,ย่างใหญ่ยอดยื่นย้อย,โยกโย้โยนเยน
เลี้ยวทางหว่างช่องไม้,ไผ่เหลือง,ปะแต่แร่กรัดเรือง,ร่วงรุ้ง,ย่องเหยียบเลียบลำเหมือง,ไม้ชื่นรรื่นเอย,หอมกระถินกลิ่นฟุ้ง,เฟื่องฟื้นชื่นใจ
สุดเหมืองเยืองขึ้นค่าง,หว่างเนิน,ล้วนแร่แก่เก่าเกิน,เก็บทิ้ง,พลวงเหล็กเด็กสดุดเดิน,กระโดดค่ามตามแฮ,ชมเล่นเหนเกลื่อนกลิ้ง,กลาดสล้างอย่างฝัน
ลงเนินเดินป่ากว้าง,วางเวง,ลมลั่นครั่นครืนเครง,ครึกครื้น,ควายเถื่อนเกลื่อนกลุ้มเกรง,เกรียวโห่โร่แฮ,ป่าใหญ่ไม้ร่มชื้น,ช่อช้อยย้อยไสว
พิศพวงดวงดอกไม้,ไพรพนม,รยับรย้าน่าชม,แช่มช้อย,ม่วงโมกโศกสุกกรม,กรวยกร่างสล้างเอย,ดอกดกนกน้อยน้อย,เหนี่ยวไซ้ไส้เพกา
ดูเดียวเปลี่ยวอกอ้าง,ว้างเอย,คิดใคร่ได้คนเคย,คู่ชี้,คลอเคล้าเฟ่าชื่นเชย,ชมนกหกแฮ,ถามไถ่ได้กระจู้กระจี้,กระแจะแต้มแก้มหอม
ยน๐โศกยามเศร้ายิ่ง,ทรวงเยน,คิดสุดขัดแสนเขน,โศกไข้,หวนหนาวหากนึกเหน,หน้าแห่งน้องแฮ,ดวงจิตเด็จจากได้,จึ่งดิ้นจำโดย
เสลาสลอดสลับสล้าง,สลัดได,สอึกสอะสอมสไอ,สอาดสอ้าน,มแฝ่มฟาบมเฟืองมไฟ,มแฟบมฝ่อพ่อเอย,ตขบตขาบตเคียนตคร้าน,ตคร้อตไคร้ตเคราตครอง
ถึงธารบ้านเกรี่ยงร้าง,กลางดง,ไร่ฟ่ายหมายมั่นคง,คิดค้าง,รอนรอนอ่อนอัศดง,แดดพยับลับเอย,ภักผ่อนนอนเรือนห้าง,ก่อให้ไฟโพลง
เหล่าลูกถูกส้มทับ,พลับจีน,หักฮ่างต่างหัดปีน,คล่องแขล้ว,เหนื่อยนอนอ่อนมือตีน,ต่างรงับหลับเอย,ดึกดื่นฟื้นฟังแหว้ว,วิเวกวิ้วหวีวโหวย
หนาวลมห่มผ้าห่อน,หายหนาว,ฟ้าพร่ำน้ำค้างพราว,พร่างฟ้า,เด่นเดือนเกลื่อนกลาศดาว,ดวงเด่น,ใจเปล่าเศร้าซบหน้า,นึกน้องหมองใจ
ไร่เกรี่ยงเสียงหลอดโหร้,โหร่เสียง,โหว่งโหว่งโรงรายเรียง,รับพร้อง,หว่างไม้ไก่ขันเคียง,เสียงเอ่กอี๋เอ้กเอย,ยามดึกนึกนุชน้อง,นิ่งเศร้าเปล่าทรวง
จังหรีดกรีดกริ่งร้อง,ซ้องเสียง,แหร่แหร่แม่ม่ายเรียง,รับซ้อง,จักกจั่นสนั่นสำเนียง,เสนาะเรื่อยเฉื่อยเอย,ผี่ผี่วหวิวโหวกร้อง,รอบฃ้างวางเวง
ค่อนคืนดื่นดึกแท้,แม่เอย,เกรี่ยงไร่กระไรเลย,ล่าเนื้อ,ด่องด่องย่องเหยาะเงย,ฉโงกฉะงักทักแฮ,ปลุกหนุ่มกุมฃวานเงื้อ,ผงะร้องซ้องเสียง
ถามไถ่ใช่เหล่าร้าย,กรายมา,พูดเล่นเป็นคนชรา,รักใขร้,ถามชี้ที่ว่านยา,รยะย่านบ้านเอย,ชื่อกวั่งสั่งซ้ำให้,แวะเข้าเย่าเรือน
ลูกปัตตัดให้สี่,สิบใบ,เกรี่ยงชอบยอบยิ้มลไม,ใส่ข้อ,หมากพลูสู่สมใจ,จันอับพลับเอย,ถามกวั่งนั่งพูดจ้อ,จวบแจ้งแสงสูร
รุ่งเช้าเข้าบ้านเกรี่ยง,เลี้ยงเหลือ,แกงฟักผักพรีกมเฃือ,ค่างปิ้ง,อึ่งแย้แช่เขมเกลือ,เกลียดขะยั่นกลั้นแฮ,เด็กบ่อชอบลอบทิ้ง,ท่วยขว้ำซ้ำแสยง
หญิงชายฝ่ายเกรี่ยงล้อม,พร้อมเพรียง,รักหนุ่มอุ้มแอบเคียง,ใคร่พร้อง,สาวแก่แม่ม่ายเมียง,มุ่งขยิ่มยิ้มแฮ,ทักเพรียกเรียกพี่น้อง,นั่งเฝ้าเคล้าเคลีย
น้อยน้อยคอยหลีกเหลี้ยง,เมียงเมิน,หญิงฉุดยุดหยอกเอิญ,แอบฃ้าง,ผลักไสไล่เล่นเพลิน,พลอยรรื่นชื่นเอย,รุมรักชักชวนค้าง,คิดหน้าอาไลย
ลูกปัดตัดแจกถั้ว,ตัวคน,หมดย่ามตามยากจน,จัดให้,ลาจากหยากตรมปรน,นิบัดหนุ่มอุ้มเอย,ตากวั่งซั่งบูเรได้,เพื่อนด้วยช่วยนำ
ตามเกรี่ยงเลี่ยงเลี้ยวลัด,ตัดทาง,หนามไหน่ไม่มีรคาง,ค่าง๐เท้า,ดงยาป่าฝิ่นฝาง,ฟุ้งรศโอสถเอย,ต่างต่างย่างทรายเปล้า,โปล่งฟ้าชาเกลือ
ปรายปรูปู่เจ้าเจด,ตพังคี,ลักกระจั่นขันใชศรี,แซ่ม้า,ใครเครือเดื่อดีหมี,มื้อเหลกเดกเอย,เฃามวกรวกรกฟ้า,ฝิ่นต้นคนจาม
กทกรกกกกนากน้ำ,ใจใคร,ราชดัตสลัดได,ไข่เหน้า,พิษนาดพาดไฉน,นากกภดกรดเอย,สอึกสอมซมเช้า,ชิ่งช้าชาลี
มหาสดำคำไก่ต้น,ทนดี,หางตเค่เนระภูศรี,ซ่มกุ้ง,ชาเลือดเหมือดคนมี,สมอภิเภกเอกเอย,ลมป่วนหวนหอมฟุ้ง,เปลือกไม้ใบยา
กำยานก้านกิ่งช้อย,ย้อยยาง,คิดใคร่ได้สำอาง,อบน้ำ,ยามไร้ไม่มีนาง,เสน่หพี่นี้เอย,สรี้นกลิ่นสรี้นศุขซ้ำ,โศกเศร้าเช้าเยน
ฉลูดโลดโกฎเก้าค่า,ตาเสือ,มเดื่อดินขมิ้นเครือ,ครอบฟ้า,กรันเกราเค่าเยนเหนือ,หนอนตยากซากเอย,หวายตมอยข่อยคล้า,ขลู่ขล้อสมอไทย
หนามหันสันพร้าพัก,แพวแดง,สหัศคุนสมุลแวง,สวาดเอื้อง,สลอดเสลาเหล่ากระเจี้ยงแจง,กำจัดอัดเอย,หนุ่มอยุดขุดครบเขรื้อง,ห่อผ้าลว้าศพาย
เกรี่ยงนำตำแหน่งแหร้,แลหลาย,ทุบแหลกแตกเนื้อพราย,พร่างพร้อย,เหมือนรู้ผู่เท่าทาย,ถิ่นแร่แม่เอย,ชมเล่นเยนบ่ายคล้อย,คล่ำเนื้อเสือขะนอง
หวังปะพระปรอดรื้อ,ดื้อเดิน,พลอยกวั่งสังบูเรเพลิน,พลอดพร้อง,หลีกหนามค่ามโขดเขิน,พนัศรื่นครื้นเอย,ลำฦกนึกขนิด๐น้อง,เสน่หเต้าเคล้าคลอ
ดงมเกลือเหลือดกล้ำ,ดำเหลือ,เล่หม่อมย้อมมเกลือ,กแจะให้,ใจหม่อมย่อมเหมือนเกลือ,กลิ่นร่ำดำเอย,ดำเทือกเปลือกแก่นไสร้,ซี่นต้นผลดำ
เดินดงวงหว่างเวิ้ง,เซิงสูง,รื่นร่มชมฉมันฝูง,ฝ่านเนื้อ,เนินไม้ใหญ่ยางยูง,พยอมย่อมหอมเอย,ชุ่มชื่นกลืนกล้ำเกลื้อ,กลิ่นเกลี้ยงเพียงสุคน
ค่ามป่งลงฮ่วงน้ำ,ค่ำเยน,ปะแต่หมอต่อกเตน,ตกกลิ้ง,หมอตายฝ่ายนกเปน,ปล่อยโปรดโทษเอย,ย่ามพ่าพร้ากะทอทิ้ง,ไท่เฃ้ายาวยาน
สิ่งของต้องแต่งตั้ง,บังสกุน,ปลงพระอศุภบุญ,แบ่งให้,กรวดน้ำร่ำการุญ,เกรี่ยงกราบราบเอย,เถ้ากวั่งสังบุเรได้,ดาบหญ้ามตามประสง
จากศภพลบค่ำคลุ้ม,พุ่มพง,ป่าว่านย่านหย่อมดง,แด่นลว้า,ตามเกรี่ยงเลี่ยงลัดลง,แหล่งฮ่วยกวยแฮ,หักฮ่างค้างที่ถ้า,ถิ่นน้ำลำธาร
เกรี่ยงสองกองกิ่งไม้,ใส่เพลิง,โพลงพลุ่งฟุ้งฟอนเซิง,สว่างฟ้า,กวางปีบถีบป่ากเจิง,กจัดถิ่นสิ้นแฮ,ดงว่านกำยานรย้า,รเยือกข้างหว่างเฃา
เหล่าเกรี่ยงเลี้ยงหนุ่มน้อย,อ้อยแตง,มันเผือกเลือกจัดแจง,จุดไต้,เดือนหนึ่งพึ่งรวงแสวง,หวานฉ่ำล้ำเอย,เอมอิ่มยิ้มแย้มได้,เกรี่ยงด้วยช่วยรวัง
เหล่าลูกผูกฮ่างห้อย,ย้อยโยน,ไกวเล่นเจรจาโขน,ขับร้อง,ชักเชือกเยือกยวบโอน,อ่อนสบัดกวัดเอย,กล่อมเห่เรไรซ้อง,แซ่เหรื้อยเฉื่อยเสียง
เกรี่ยงว่าป่าว่านร้าย,ควายงัว,เสือบ่อกล้ามากลัว,กลิ่นหว้าน,เข้าชิดพิศมืดมัว,เมาซบสลบแฮ,ต้องย่างค้างไฟร้าน,รอดได้ไม่ตาย
เหมือนรู้ดูหว้านสว่าง,กลางดง,เลื่อมลุกทุกที่ตรง,เกิดต้น,มืดมืดยืดสว่างวง,ว่านชื่อกระสือแฮ,คิดใคร่ไปเที่ยวค้น,ขุดบ้างกลางคืน
เกรี่ยงห้ามยามหว้านลุก,ถูกตาย,แก่อย่างไรไม่คลาย,คลั่งคลุ้ม,จำอยุดสุดเสียดาย,ดูอร่ามวามเอย,ริ่มห่าง๐ว่างซอกซุ้ม,สว่างหว้านด่านดง
ดึกดื่นชื่นชุ่มไม้,ไพรพนม,พร่ำพร่ำน้ำค้างพรม,พร่างฟ้า,กลิ่นว่านซ่านส่งลม,กระหลบกรุ่นอุ่นเอย,ยิ่งมืดครืดสว่างกล้า,กลิ่นกลุ้มคลุ้มเมา
หากครูรู้แก้ว่าน,ท่านสอน,เศกขะมิ่นกินจึ่งนอน,นั่นได้,เกรี่ยงเมาเหล่าลูกถอน,ให้ขะมิ่นกินแฮ,เมาส่างต่างกราบไหว้,ว่าขมี้นกินหาย
ยามสามยามพิศหว้าน,ซานซึม,เพลิงดับกรับเสียงกระหึม,เห่าหื้อ,ว่านคนบ่นพึมพึม,พูดค่างห้างแฮ,กบเขียดเอียดอึงอื้อ,อึ่งร้องซ้องเสียง
กาแกแต่แว่วแหว้ว,แจ้วเสียง,ไก่กุกลูกเจี๊ยบเรียง,รอบห้าง,หนุ่มฟังนั่งมองเมียง,หมายไก่ใกล้แฮ,เกรี่ยงใส่ไฟค่างหล้าง,ดับสิ้นกลิ่นยา
เกรี่ยงชวนจวนสว่างหว้าน,ซ่านแสลง,ต่อแดดแผดแสงแขง,ค่อยเศร้า,อยู่ชิดพิศร้ายแรง,ร้อนทั่วตัวเอย,หนีออกนอกดงเข้า,เขดลว้าพาเดิน
สามยามตามเกรี่ยงอย้อง,มองทาง,เดือนแหว่งแสงรางราง,เรี่ยไม้,เกรี่ยงเราเป่าหลอดพลาง,เพลิงชุดจุดแฮ,ออกจากปากดงได้,แด่นลว้าป่าสูง
หึ่งหึ่งพึ่งเรียกร้อง,ก้องกหึม,หมีบ่นด้นดุ่มพึม,พุ่มไม้,เยนเยียบเงียบเงางึม,สงบสงัดสัดเอย,ฟ้าพร่ำน้ำค้างไห้,รเยือกเนื้อเหลือหนาว
จวนรุ่งฟุ้งดอกไม้,ไพรพนม,รื่นรื่นชื่นอารม,เรื่อยริ้ว,ร่วงหล่นบนเผ้าผม,ผอยถูกตมูกเอย,ลมผ่าวหนาวดอกงิ้ว,ง่วงเศร้าเหงาหงิม
หนาวลมห่มพ่าแก้,แม่เอย,หนาวที่ใจใครเลย,จแก้,ยามรุ่นอุ่นอกเคย,เคียงคู่อยู่แฮ,ยามเท่าเปล่าทรวงแท้,เที่ยวค้างกลางดง
เกรี่ยงเราเป่าหลอดโหล้ง,โหว่งดัง,สำเหนียกเรียกรว้าฟัง,ฝ่ายบ้าน,ข้างเฃาเป่ารับระวัง,วิเวกโร่โหร่แฮ,รู้ชัดลัดเข้าหญ้าน,หย่อมลว้ามาคอย
เกรี่ยงปะละว้ารับ,นับถือ,พาเค่าเย่าเรือนครื๐,พี่น้อง,โหมไฟใส่ฟืนฮือ,ให้นั่งอังเอย,เช้าเพื่อนเกลื่อนมาพร้อง,พรกพร้อมล้อมสลอน
ลว้าเถือเนื้อสดให้,ไส่กระบุง,หนุ่มแต่งแกงเผ็ดปรุง,เปราะพร้อม,กินเค่าเหล่าเกรี่ยงมุง,มองปากอยากแฮ,เสจสับกับเกรี่ยงล้อม,กทะลี้มชิมแกง
ร้องอร่อยพลางซดกลุ้ม,หนุ่มสาว,แม่ลูกมูกฟูมยาว,ยืดย้อย,มดเนื้อเหื่อโทรมพราว,พร่ำอร่อยน้อยฤๅ,กอดหนุ่มอุ้มหนูน้อย,น่าได้ไว้ผัว
วานแกงแต่งพรีกพร้อม,ล้อมดู,ครกใหญ่ไส่โขลกครู,ครอบให้,กวางป่าฮ่ากระทะหู,ห้อมซดหมดแฮ,อิ่มอกยกมือไหว้,แวดล้อมพร้อมเพรียง
สาวสาวเหล่าลูกลว้า,หน้าชม,ยิ้มย่องผ่องผิวผม,ผูกเกล้า,คิ้วตาน่านวลสม,เสมอฮ่ามงามเอย,แค่งทู่หูเจาะเจ้า,จึ่งต้องหมองศรี
น้อยน้อยพลอยว่าลว้า,หน้านวล,ยุทหยอกนอกเสื้อสวน,แซ่ซ้อง,สาวสาวเหล่าลว้ากวน,กอดหนุ่มอุ้มเอย,ปล่ำเล่นเช่นพี่น้อง,นึกหน้าปรานี
ตาลวดยวดยิ่งลว้า,ป่าเฃียว,เคยปะพระเจดีเดียว,เที่ยวด้วย,ลาสาวเหล่าลว้าเกรียว,กรูส่งดงเอย,เกรี่ยงเลือกเผือกมันกล้วย,แบกบ้างทางไกล
ลวดลว้าพาเลี้ยวลัด,ตัดทาง,ไผ่ป่าหนาหนามกลาง,กลับเกลี้ยง,พ้นไผ่ไม้ยูงยาง,ยามหล่นผลเอย,ลูกร่อนว่อนเวียรเหลี้ยง,หลีกต้นหล่นไกล
ลูกยางอย่างลูกน้อย,ถ่อยสถุน๐๐,ไม่รักศักศรีกระกุน๐,เก่งก้อ,ครูสอนห่อนเหนคุน,คิดออกนอกเอย,ปลิ้นปลอกหลอกหลอนฬ้อ,เล่ต้นผลยาง
เยนชื่นรื่นร่มไม้,ไพรรหง,เปนป่ากฤศนาลง,สลับไม้,โกร๋นเกราะเผาะผุะผง,ผุยล่อนกร่อนเอย,กฤศนางว่าครื๐ไสร้,พุะไม้ใหญ่พยูง
ขึ้นเนินเดินใกล้ชิด,กฤศนา,หอมรื่นชื่นนาสา,สูดซ้ำ,สมมุดดุจดังทา,แป้งกแจะและเอย,ใครไม่ได้ให้น้ำ,กุหลาบกุหล้อยน้อยใจ
ฃาดขะมิ่นสรี้นแม่เลี้ยง,ลูกเอย,สารภีพ่อเคย,ขัดเนื้อ,บุญนากยากไร้เชย,เช่นกลิ่นขมิ้นแฮ,ถึงไม่เหลืองเรืองเหรื้อ,ร่ำง้อฃอหญิง
หนุ่มหนูรู้อบผ้า,หาหอม,ดอกไม้ไส่ห่อสนอม,แนบไว้,ขาดแป้งแต่งตัวมอม,มีดอกไม้เอย,ต่างฝูก๐ลูกนอนได้,นุ่มเนื้อเจือหอม
อกเอยเคยขู้พลอด,ฉอดเสียง,ตกเถื่อนเพื่อนกับเกรี่ยง,รว้า,ยามมีที่รักเคียง,ค่างค่อนฉออน๐เอย,ยามยากบากเบือนหน้า,นึกน้องสยองแสยง
ทางร่มลมรื่นเหรื้อย,เชื่อยโชย,หอมสุกกรมยมโดย,ดอกไม้,ผิละพวงกลิ่นโรย,รริกร่อนว่อนเอย,ตูมตาดกลาดหล่นใกล้,เกลื่อนข้างทางเดิน
ตวันเที่ยงเลี่ยงเลียบน้ำ,ลำธาร,ภบที่ศีลาลาน,ฦกซึ้ง,อยุดยั้งนั่งสำราญ,ร่มโศกฉโงก๐เอย,ชื่นฉ่ำน้ำอ่อนอึ้ง,อาบเหล้น๐เยนสบาย
หนูหนุ่มทุ่มท่องน้ำ,ลำลหาน,ฟุ้งฟาดสาดสายสนาน,สนุกบ้า,ลวดกวั่งซั่งบูเรบูราน,เรียนหนุ่มกระทุ่มเอย,เด็กอ่อนสอนเกรี่ยงลว้า,ว่ายน้ำสำราน
เกรี่ยงเลือกเชือกชิ่งช้า,ช่วยแขวน,หนุ่มหนุ่มรุมไกวแสน,สนุกล้ำ,เจรจาว่าถวายแหวน,หวังเหาะเคราะแฮ,วัน๐ฃาดพลาดโพล่งน้ำ,สนั่นร้องซ้องเสียง
น้ำใสไหลเลื่อนช้า,ปลากริม,กระกรับเกราะเราะเรียงริม,ร่มไม้,ศรีศะตะกั่วพิม,พาตพาก๐มากเอย,ปักเป่า๐เหล่าหลดไหล้,แฉลบเลี้ยวเที่ยวสลอน
แห่งตื่น๐พื้นกรวดแก้ว,แวววาว,วาววับจับพฤกษพร้าว,พร่างน้ำ,นิลบ้างหล่างเหลืองขาว,เฃียวแข่งแดงเอย,ช้อนคึ่นมึนมัวคล้ำ,เคลือบคล้ายสลายสลัว
กลางน้ำคล่ำดอกไม้,ไหลลอย,เหล่าหนุ่มสุ่มว่ายคอย,แข่งคว้า,เด็จกลีบจีบเรือพลอย,เพลินเล่นเยนเอย,เกรี่ยงว่ายได้ลว้า,ว่ายไหม้ไคร่เปน
ชุ่มชื่นขึ้นจากน้ำ,สำราน,ลว้าเกรี่ยงเลี้ยงอ้อยตาน,มตาดมต้อง,เงาะป่าว่าหวายหวาน,วางต่างต่างเอย,อิ่มชื่นรื่นเริงร้อง,รับช้าลาธาร
ตวันบ่ายหายเลื่อยล้า,คลาไคล,ค่ามโป่งดงเหลกไหล,แล่งขมิ้น,ภบเตาเก่าก่อไฟ,ผ้าพาดบาตแฮ,ตายแน่แร่กินสริ้น,ซากเนื้อเหลือของ
สงสารท่านที่ม้วย,อวยบุญ,กระดูกยังบังสกุน,เก็บผ้า,ย่ามบาตขาดเปนจุน,จุดใส่ไฟเอย,ตายเปล่าเจ้ากูบ้า,บ่อรู้ครูสอน
เหล็กไหลได้แต่บ้า,หาแสวง,ถูกแร่แม่สารแสลง,เหล็กคล้าย,หลอมถลุงพลุ่งเพลิงแรง,ราวรศกรดเอย,ควันพิศฤทธสารร้าย,ร่ำไซ้ไสร้สูร
เดินทางหว่างไม้ชัด,ลัดเฉลียง,ลมตกนกสนั่นเสียง,แซ่ร้อง,ร่ายไม้ไต่มองเมียง,เหมือนจักทักเอย,เพรียกพลอดฉอดเสียงซ้อง,แซ่จ้อซอแซ
นกตฃาบคาบตขบเต้น,เผ่นโจร๐,บ้ารบุ่นขุนแผนโผน,ผ่านหน้า,เหล่านกหกหิ้วโหน,ห้อยไต่ไม้แฮ,ไก่เถื่อนเกลื่อนไก่ฟ้า,ฟุบไม้ไซ้ขน
คู่ลาโห่โหรโร่โหร้,โห่โหย,โภระโดกโหวกวิเวกโหวย,แว่วซ้อง,ยามยินยิ่งดิ้นโดย,เดินหว่างทางเอย,เฆ้ากู่กู๋กู่ก้อง,ไก่แก้วแจ้วเสียง
แซ้งแซวแว่วแหว้วพลอด,ฉอดเสียง,หวีดหว่อจ้อจับเคียง,คู่เคล้า,นึกเหมือนเพื่อนรักเรียง,ร่ำพลอดฉอดเอย,อายนกอกใจเศร้า,โศกสอื้นฝืนเดิน
ผงกผงกนกอี่แอ้น,กระแวนกระเวน,กวักเกว่าเหล่ากางเขน,แขกเต้า,ตัวภู่จู่โจมเจน,กโจมจับทับแฮ,ขะมิ่นอ่อนนอนแนบเคล้า,คู่ป้อนสลอนเหลือง
หนุ่มหนูดูขมิ้นอ่อน,นอนคลอ,ใครช่วยทามาหนอ,นกขมิ้น,เหลืองอ่อนหล่อนลองฃอ,ขมิ้นนกขมิ้นเอย,ขมิ้นที่ของน้องสิ้น,แซ่งฉอ้อนวอนฃอ
รวังไพรร่ายร้องกร่อ,กร๋อกรอ,แอ้แอ่แอ้แอ๊อุลอ,เลียบร้อง,พญาลอล่อล้อคลอ,เคล้าคู่อยู่แฮ,กะหรอดกรอดกร๊อดกร๋อกร้อง,กะรอกเต้นเล่นกระแต
ต้อยตี๋วิศชิศโฉบร้อง,ก้องเกรียว,ตวี๋ดตวิ๋ดติ๋ดเตี่ยวเตียว,เจี่ยวจ้อย,ตามทักปักหน้าเจียว,เจ้าตี๋วิดกระจิ๋ดเอย,เด็กรักทักถามกต้อย,กเตาะเต้นเผ่นหนี
กต่ายตุ่นวุ่นวิ่งข้าง,ทางเตียน,เด็กโดดโลดไล่เฉวียร,ฉวัดคว้า,ทักกระทอล่อเลี้ยวเวียร,วิ่งลัดสกัดแฮ,ล้มลุกคุกเข่าหน้า,นิ่วต้องย่องเดิน
ตวันเยนเหนโขดตขุ้ม,เฃาเฃียว,สูงสุดดุจกลีบเกลียว,เมฆคลุ้ม,เสือกวางต่างกระเกริงเกรียว,เกริ่นป่ามาแฮ,เดชะพระเจ้าคุ้ม,คชร้ายควายเสือ
ถึงถิ่นหินเงื้อมงอก,กรอกเฃา,หินหลักปักสองเสา,ซอกน้อย,ลอดเลี้ยวเหนี่ยวหน่วงเถา,ลัดา๐ช่วยด้วยแฮ,ลงภุปรุะน้ำพร้อย,พร่างคล้ายสายฝน
พระเจดีที่ค่างถ้ำ,บุรำบุราน,สูงสักหกสอกประมาณ,ลม่อมป้อม,ปตูมีที่ช่องดาน,ดันปิดสนิดแฮ,ปูนเพชรเขดเฃาล้อม,แล่งไว้ใบลาน
หนูหนุ่มรุมเข้าผลัก,ปักกตู,ปิดห่องของท่านผู่,ภิเศศไว้,ต่างมองซ่องดานดู,แวววับลับแฮ,สะมาบาปกราบกรานไหว้,หวังผึ้งจึ่งมา
จัดแจงแต่งตั้งธูป,เทียรถวาย,เข้าตอกดอกไม้ราย,รอบล้อม,สงพระประสุคนปราย,ปรุงรศสดเอย,กราบพระประนศน้อม,นั่งไต้ไทรทอง
จุดเทียรเวียรสว่างเวิ้ง,เพิงผา,น้ำภุทลุศีลา,ลั่นครื้น,ห้วงห้องปล่องคงคา,ขังเปี่ยมเปรี่ยมเอย,ชื่นชุ่มภูมิภาคพื้น,ภิฦก๐หน้าอาไศรย
หาถ้ำค่ำมืดไหม้,ใคร่เหน,สงัดเงียบเยียบเยือกเยน,อย่อมไม้,ภบแท่นแผ่นผาเปน,ปูนเพชสำเรจเอย,ที่อยู่ผู่ภิเศศไว้,ฉวากเวิ้งเพิงเฃา
อาไสในเงื้อมฉโงก,โกรกผา,ที่แท่นแผ่นศีลา,เลื่อมแก้ว,เทียรธูปบุพบูชา,เชิญช่วยด้วยเอย,กราบพระอธิถานแล้ว,ลูกน้อยพลอยนอน
เกรี่ยงกวั่งทังลวดลว้า,กล้าแขง,ฟืนไส่ไฟโพลงแสง,สว่างหน้า,หุงเค่าเต่าต้มแกง,กินเสจสำเรจแฮ,นั่งเล่นเยนเยือกฟ้า,พร่ำพร้อยฝอยฝน
ลวดว่าป่าปู่เจ้า,เฃาโพรง,ที่อยู่หมู่ช้างโขลง,คล่ำล้อม,เยนเช้าเหล่าช้างโยง,ฝูงเที่ยวเกรียวแฮ,มาปลอดยอดดีด้อม,ดอดเข้าเฃาสบาย
ไต้เหนือเสือช้างรอบ,ขอบเฃา,อยู่แต่นอกสอกเสา,แซ่ซ้อง,โกรกกรอกซอกแซกเรา,ทลุโตล่งโว่งเอย,สัตอื่นหมื่นแสนต้อง,เติ่งค้างข้างเฃา
เกรี่ยงลว้าป่าปู่เจ้า,เขากลัว,อยู่แต่นอกกลอกหวัว,ไว่ซ้อง,แสกเส้าเค่ามามัว,มืดน่าตาแฮ,เด็กใหญ่ไม่รู้ฉ้อง,ฉวากโว้งโพรงเฃา
ตาลวดอวดอ้างเริ่ม,เดิมที,โขลงไล่ไพล่ผลุนหนี,เหนี่ยวไม้,เหนปล่องช่องเลกมี,มุดลอดตลอดแฮ,จึ่งปะพระเจดีได้,สดับต้นหนหลัง
ฟังผร่ำตำ๐เรื่องรู้,บูราน,ศักสิทพิศฎานชาญ,เชี่ยวแท้,ตรวดน้ำร่ำอธิถาน,เทพช่วยด้วยเอย,ขอปะพระปรอดแก้,สดวกได้ใบลาน
น้ำพึ่งครึ่งจอกตั้ง,สังเวย,เชิญพระปรอดเสวย,หว่างไม้,บุบผาบุชาเชย,ช่วยชักสลักแฮ,ฃออ่านลานทองได้,ดุจข้าอาวร
หนึ่งครูผู่ภิเศศส้าง,ปางหลัง,เชิญช่วยอวยสวัดิหวัง,ไว่เท้า,ประโหญดโปรดสัตสัง,สารวัดสวัดิเอย,จึ่งจิตสิทธิแก่กล้า,กม่อมหมั้นกตันยู
อัพิวาทราตน๐หนั้ง,ตั้งใจ,หวิดหวิดชิดเฉียดไฟ,ฟอดผึ้ง,เทียรดับกลับจุดไฟ,ส่องขเม่นเหนแฮ,สธุสพระปรอดขรึ้ง,จอกแก้วแพรววาว
หญิบขึ้นลื่นหลุดเหล้,ปรอดเหลว,ใสเหน่งเปล่งปลอดเปลว,ปลอบช้อน,ห่อนเหนเช่นองคเอว,เล็ดฟ่ายคล้ายแฮ,หญิบหลุดปลุดปลิ้นปล้อน,เปล่าคล้ายหายสูร
น้ำพึ่งครึ่งกระบอกตั้ง,หวังริน,ฟอดฟอดปรอดกิน,กบปล้อง,ควักขึ้นลื่นตกหิน,หายเปล่าเล่าแฮ,หนุ่มห่อ...อยู่ซ้อง,แซ่ปล้ำคลำหวาม
เกรี่ยงลว้าผ้าขอดเข้า,เปล่าหาย,ใส่กลักหนักมือหมาย,มั่นแท้,กลับลอดปลอดเปล่าดาย,เดกกโดดโครทเอย,ลื่นหลุดสุดกลแก้,กิจสึ้งตรึงกระสิน
หายลื่นคืนเข้ากบอก,ออกถูน,รุ่มร่ำน้ำพึ่งสูน,ซิ่นม้วย๐,ปรอดหายฝ่ายกองกูล,ก่อกลับดับแฮ,เทียรท่วยพลอยหมดด้วย,เด็กจ้องส่องแสวง
ดึกสามยามสงัดครึ้ม,งึมเงา,เยนเยียบเงียบขอบเฃา,โขดเงื้อม,มืดคลุ้มพุ่มกระแบกกระเบา,บังปิดมิดเอย,แวววับลับแลเหลื้อม,ปรอดหร้อนว่อนเวียร
เกือบรุ่งฝูงช้างแซ่,แปร๋แปร๋น,กรวดป่ามาแกร๋นแกร๋น,เกริ่นหย้าน,ฮูมฮูมอู่มอึงแสน,สนั่นรอบขอบแฮ,คึกคึกทึกเสทือนสท้าน,ถิ่นไม้ไพรพนม
ต่างตื่นฟื้นสติตั้ง,ฟังโขลง,ครื้นครั่นลั่นผึงโผง,แผดร้อง,เกรี่ยงเราเป่าหลอดโหวง,โหว่งโว่โร่แฮ,ช้างสงัดบัดเดี๋ยวซ้อง,แซ่เข้าเสาหิน
อึกกทึกครึกครื้นนอก,กรอกทาง,หักค่นต้นยูงยาง,ย่ำค้น,เหมือนรู้ว่าอยู่กลาง,กลีบช่องปล่องแฮ,จนรุ่งฝูงช้างร้น,รุกร้องซ้องเสียง
เกรี่ยงลว้าพาขึ้นฉโงก,โกรกสูง,แลค่างล่างช้างฝูง,ฟูดฉเง้อ,กลิ่นใกล้ไล่โยกยูง,ยางค่นต้นแฮ,เขย่งคึ้นยื่นงวงเหญ้อ,ยุดไม้ไต่เฃา
ดูเล่นเหนสนุกหน้า,ผาเผิน,ตรงกรอกซอกเสาเนิน,นั่งพร้อม,ช้างยิ่งวิ่งพล่านเพลิน,พลอยคว่างช้างแฮ,ช้างแล่นแปร๋นฮูมห้อม,หืดฮื้ออื้ออึง
หนุ่มหนุ่มรุมโห่ขว้าง,ช้างโขลง,มันขเม่นเหนคนโขยง,เย่อไม้,ตามุ่งพลุ่งพลามโพลง,พลั่งพลั่งปลั่งแฮ,ฮูมเค่าเสาหินไง้,งัดง้างสล้างสลอน
แลดูหมู่ช้างเถื่อน,เกลื่อนโขลง,ลุยป่ามาผางโผง,พวกพ้อง,ยัดเยียดเสียดแซกโยง,ยาวยืดมืดแฮ,แหงนน่างาเงยซ้อง,สลับสล้างค่างเฃา
ช้างบ้างาใหญ่เฟื้อย,เปลือยเปลา,ทลวงทลึ่งถึงแทงเสา,สวบง้าง,งากระเด่นเผ่นท้าวเทา,แทงอีกฉลีกเอย,บ้าเลือดเดือดดุนช้าง,อื่นร้องซ้องเสียง
เพลินดูหมู่ช้างคล่ำ,ต่ำสูง,เตี้ยค่อมปลอมแปลกฝูง,เฟ่าฉแง้,ขุดขัดงัดยางยูง,ยับทับสลับแฮ,จนเที่ยงเสียงเซงแส้,แสบท้องต้องถอย
เกรี่ยงลว้าปลาเค่าน้ำ,สำรอง,ติดย่ามตามทำนอง,น่าไม้,พรีกเกลือเมื่อฃาดของ,คิดคู่หมูเอย,อร่อยอิ่มยิ้มแย้มได้,เด็กน้อยพลอยเพลิน
เลียบเดินเนินไม้รอบ,ขอบเฃา,รื่นร่มชมฉลูด๐เสลา,สลับเลื้อย,มสังมทรางกร่างกรันเกรา,กรวยกระทุ่มฉอุ่มเอย,เคี่ยมข่อยสร้อยฟ้าเฟื้อย,เฟื่องฟุ้งจรุงรวย
มไฟมเฟืองเหลืองอร่ามต้น,ผลพวา,แมงคุดลมุดษีดา,ดกด้วย,บูราณท่านปลูกมา,มีพืดยืดเอย,ไม้งอกซอกเหวห้วย,ดอกห้อยย้อยไสว
มตูมมตาดกลาศกลิ้งหล่น,ล้นเหลือ,เดกใคร่ได้ไส่เรือ,ร่ำค้า,เหมือนปลูกลูกดอกเฝือ,ฟุ้งตลบอบเอย,อยากอยู่ดูสนุกหน้า,นั่งเหล้นเยนใจ
เลียบรอบขอบเขตฃ้ำ,ย่ำเยน,มาที่เจดีเหน,แห่งถ้ำ,น้ำภุปรุะซ่านเซน,สาดปิดมิดแฮ,ต่อนั่งหลังรับน้ำ,ภุไว้ได้เหน
อยากดูซู่เปียกน้ำ,ตรำหนาว,มืดขเม่นเหนแวววาว,สว่างหว้าน,ภุน้ำพร่ำพรมพราว,หนาวสุดอยุดแฮ,ต่างต่างคางสั่นสท้าน,สทึกสท้อนถอนใจ
หนาวน้ำซ้ำเปียกผ้า,หน้าจ๋อย,สุมไส่ไฟโพลงพลอย,ผึ่งผ้า,เพลิงแรงแฮ่งแล้วคอย,ฃึงอื่นผืนแฮ,พร้อมพรั่งทังเกรี่ยงลว้า,ไว่ตั้งสังเวย
บุบผาสารพัดพร้อม,หอมรเหย,บำบ่วงสรวงสังเวย,สวัดิให้,ผลักดูปตูเผย,ภอขเยื่อนเคลื่อนแฮ,แย้มช่องสองนิ้วได้,เด็กด้วยช่วยดุน
ในห้องมองมืดกลุ้ม,คลุ้มควัน,หอมรื่นชื่นกลิ่นจรร,จากห้อง,ผลักอีกกริกกลอนดัน,ดุนผลักหนักแฮ,ปตูกลับหับกึงก้อง,ปกับแหน้นแผ่นผนัง
โยกคลอนห่อนจได้,ไหวสเทือน,รู้เท่าเจ้าบิดเบือน,บ่อให้,เยนย่ำค่ำคิดเฟือน,ไฟไส่ไว้แฮ,ไกลถิ่นสริ้นเทียร๐ไต้,ต่างต้องกองเพลิง
เหมือนรู้ครูเถ้าเล่า,เราเหน,ถ้ำที่เจดีเปน,ป่าซึ้ง,เบิกสลักผลักกระดอนกระเดน,กระดากกลับหับแฮ,หมดเลี่ยนเทียรน้ำผึ้ง,ผักส้าปลายำ
คิดกลับหลับอ่อนสอื้น,ตื้นใจ,กรีดกริ่งหริ่งเรไร,เรื่อยร้อง,แจ้วแจ้วแว่วเสียงไส,ซอรับขับเอย,เรื่อยเรื่อยเฉื่อยเสียงซ้อง,เสนาะน้ำคำครวน
เสียวทราบวาบสว่างเวิ้ง,เผิงผา,เพียงพระโรงโถงฝา,เฟ่าท้าว,สี่นางค่างเคียงพญา,ยอดยิ่งหญิงเอย,ไว้จุกลูกเล็กจ้าว,แจ่มหน้าสง่างาม
ท้าทับจับปี่จ้อง,ลองซอ,พร้อมพรั่งนั่งเรียงรอ,เรียบร้อย,กระษัตรหัฐจบฃอ,คำขับสดับแฮ,ยินชื่อฦๅเลื่องถ้อย,เทพท้าวกล่าวยอ
จำรับขับกล่อมท้าว,กล่าวกลอน,ชมพระศะศริทร,ถ่องฟ้า,ดาวประดับกับจรรจร,แจ่มเมฆวิเวกเอย,เพียงราชนาฎนวลหน้า,นอบน้อมล้อมสลอน
ท้าวชอบตอบเหล้าเรื่อง,เบื้องบุราณ,ปราสาทราชวังสถาน,ท่านส้าง,เฃารอบขอบปรากาล,เกิดห่ามาแฮ,เปนเถื่อนเกลื่อนโขลงช้าง,ช่วยเฝ้าเข้าของ
เจดีที่อยู่ห้อง,ทองพทม,ปรอดเสร็จเพชปูนปสม,ใส่ไว้,สำหรับกับถั่วนม,เนื้อแผดแปดแฮ,ของลูกจุกจได้,เกิดสร้างปรางทอง
ใช่ยาอายุร้อย,แสนปี,ทั่วล่า๐๐หาห่อนมี,แม่นแล้ว,ปรอดฟอดรัศมี,เสมอเม็จ๐เพชเอย,ใช่พระปรอดแพร้ว,พระไหว้ใช่การ
หนึ่งคว่าง๐ช้างเจ้าป่า,งากระเดน,โป่งป่ามาคอยเขน๐,เคียดแค้น,สมเคราะ๐เพราะเหตุเหน,ให้สวัดิกษัตรเอย,นอนหลับทับที่แถ้น๐,ท่านอ้างทางบุญ
ห้ามอย่าหาปรอดแหร้,แชเชือน,สืบทร่างทางบุญเบือน,แบ่งบ้าง,ยายืนหมื่นปีเฟือน,ฝ่ายว่าบ้าแฮ,อย่าอยู่จู่หนีช้าง,ช่วยให้ไปดี
ปลาดหลากฝากบุตรไว้,ให้เรียน,กลอนกล่าวท่านลัศเตียน๐,แต่ต้น,ลูกวานอ่านรามเกียร,เกิดยุก๐สนุกแฮ,ช้างไล่ได้พาพ้น,พูดอ้อนวอนวาน
สว่างตื่นขึ้นเก้าค่ำ,สำคัน,จาฤกเรื่องเมืองสุพรรณ,ผูกไว้,เคลิ้มเหนเช่นไฝ่ฝัน,ฟังเจ้าเล่าเอย,ลูกเล็กเด็กจได้,สดับห้ามสามสถาน
เลยลาป่าปู่เจ้า,เช้าสาย,ออกจากปากปล่องหมาย,มุ่งช้าง,เหนเกลื่อนเถื่อนพังพลาย,พล่านสกัดอัดเอย,ล้อมรอบขอบเฃาข้าง,เขดเฃ้าเสาหิน
ใจหายหมายดุจเจ้า,เข้าฝัน,โป่งป่ามาสกัดกัน,เก่งแท้,โห่ขับกลับกลุ่มถลัน,ทลวงไล่ใกล้แฮ,อยู่จค่ำจำแก้,ก่อให้ไฟโพลง
เกรี่ยงลว้ากล้าไล่ช้าง,กลางโขลง,คบแกว่งแสงเพลิงโพลง,พล่านร้อง,ช้างตื่นครื้นเครงโยง,เหยียดป่าล่าแฮ,เซงแซ่แปร๋แปร๋นซ้อง,สนั่นหน้าป่าเปิง
ฮูมฮูมอูมอื้ออึก,กทึกโขลง,ป่าแหลกแตกผางโผง,แผดร้อง,ฝุ่นฟุ้งพลุ่งควันโขมง,มืดล่า๐ฟ้าแฮ,สเทือนสทึกกึกก้อง,เกือบเถี้ยง๐เสียงอึง
เหนเงียบเลียบเลี้ยวออก,กรอกทาง,งาหัก๐ดักเดินขวาง,ไขว่ค้น,ไม้ไล่ก่ายกีดกาง,เกะกะผงะแฮ,เหนจะไปไม่พ้น,ผ่อนเข้าเสาหิน
บัดเดี๋ยวเกรียวตรวดแส้,แกร๋แกร๋น,ขวักไขว่ไปมาแทน,ท่องเถี้ยว,ฬ้อเล่นเช่นผัดแพน,พวกเดกเลกเอย,มันไล่ไพล่ผลุนเลี้ยว,ลอดเข้าเสาหิน
จุดไฟไล่แล้วค่อย,ถอยไป,เพลิงดับกลับเวียรรไว,แวดล้อม,หลอดเป่าเท่าไรไร,ไม่ว่างช้างเอย,ดุจว่าฆ่าศึกห้อม,ฮุ่มไว้ใจหาย
เกรี่ยงลว้าหน้าไม้ส่อง,ย่องบัง,ยิงแปรกแสกหน้าปั๋ง,ป่วนร้อง,งาหักปักกมับฉมัง,หมุนป่วนซวนแฮ,ฝูงเถื่อนเพื่อนพยุงซ้อง,แซกแส้แปร๋แปร๋น
ยางน่องต้องช้างคลั่ง,ปดังเสียง,เพื่อหน่วงงวงประคองเคียง,เค่าไม้,ต่างห่างต่างมุ่งเมียง,ฉม้ายม่ายหมายแฮ,เหลือจลี้หนีได้,เด็กน้อยหง่อยเหงา
เกรี่ยงลว้าว่าไว่เจ้า,เฃาโพรง,ช่วยขู่หมู่ช้างโขลง,คลาศแคล้ว,ไปถึงจึ่งรำโรง,รินเล่าเจ้าเอย,จวนค่ำร่ำว่าแล้ว,หลอดเร้าเป่าถวาย
บัดเจ้าเข้าหนุ่มหนั้ง,สังบุเร,ลุกคึ่นยืนโซเซ,ซั่นสท้าน,ยุดมือฮื่อหันเห,ฮึดฮัดสบัดแฮ,เหนผิดคิดขันจ้าน,จับไข้ใช่เชิง
รู้ที่๐ผีวิ่งเข้า,เดาถาม,มาแต่ไหนไขความ,บอกบ้าง,พลิกผลักซักถึงสาม,หนตคอกออกแฮ,ไอ้ลว้าฆ่าช้าง,ฉุดไว้ใช้แทน
ลวดลว้าว่าไห้ช่วย,ด้วยเอย,สังบุเรเซเลย,สลบแหน้,แก้ไขไม่ฟื้นเฉย,ฉุนคิดผิดแฮ,จนค่ำจำจนแท้,ทุกท้อรย่อแสยง
หวังยุดพุทธิเจ้าพระ,ชนะมาร,โปรดปราบราพรางควาน,ไขว่ล้อม,เดชะพระกุศลชาน,เชินช่วยด้วยเอย,เคลิ้มเช่นเหนพระพร้อม,สพรั่งคล้ายหลายหน
เกรี่ยงจามสามฉาดฟื้น,ยืนหัน,หวัวร่องององัน,ง่วงง้ำ,สองเท่าเค่าถามผัน,ผินขีกอีกแฮ,พยักน่าว่าเมื่อฃ้ำ,ขับน้อยคอยฟัง
สังบุเรเซซุดหนั้ง,ยังหาว,ถามว่าตามันวาว,วิ่งคว้าง,หวัวจุกลูกเลกขาว,เขาช่วยด้วยแฮ,ว่าพ่อฃอบุญจ้าง,จให้ไปตาม
เหมือนฝันขันน้ำตรวจ,สวดสัภี,พ้นทุกศุกขีศุกขี,คึ่นฟ้า,โขมดโขลงโป่งป่าผี,ผาศุขสนุกเอย,อย่าหน่วงหวงห้ามช้า,ช่วยสร้างทางกุศล
แว่วเสียงเพียงรนาดฆ้อง,หนองเหนง,จวนค่ำซ้ำวังเวง,หว่างไม้,ฤๅเจ้าเฟ่า๐ฟังเพลง,พลอยบ่วงสวงเอย,แนะหนุ่มรุมร้องไหว้,สวัดิเจ้าเฃาเขิน
ขับข้อยอยศท้าว,กล่าวกลอน,สิงสู่อยู่สิงขร,ห่อนเศร้า,พร้อมภักอักษรสมร,เสมอกษัตรสวัดิเอย,ขับกล่อมน้อมแนบเฝ้า,ฟุบเฟี้ยมเสงี่ยมงาม
สองข้อยอยศหญิ้ง,สิงขร,เสวยศุขทุกภุทันดร,ห่อนร้าง,ไม้งอกออกออรชร,ฉัดสพรั่งบังเอย,ชุ่มชื่นพื้นพฤกสล้าง,สลับล้อมพร้อมไสว
สามข้อยอยศไม้,ไพรศาร,ชื่นชุ่มภุมิภากสถาน,เถื่อนกว้าง,ผลดอกออกอวยทาน,อุทิศทั่วตัวเอย,แขนงหน่อกอกาบสล้าง,เลิศลำจำเจริญ
สี่ข้อยอยศสริ้น,ถิ่นถาน,เทพทุกรุกขโรงศาร๐,ท่านส้าง,เชิญอยู่สู่สำราน,วานช่วยด้วยเอย,กั่นโป่งโหงห่าช้าง,ช่วยให้ไปสบาย
อยุดขับตรับเกรียบไม้,ไพรรหง,เยนเยียบเงียบสงัดวง,หว่างไม้,รอนรอนอ่อนอัศดง,แดดดับพยับเอย,แล่งล่าป่าเหนือไต้,เงียบสริ้นถิ่นสถาน
เกรี่ยงเหนเปนเด็กน้อย,คอยนำ,ไว้จุกลูกจ้าวจำ,จุดไต้,วู้วู้กู่สมคำ,คิดเช่นเหนแฮ,ออกจากปากดงได้,ดุ่มด้อมด่อมเดิน
ตามลว้าพาอ้อมออก,นอกทาง,มืดขเม่นเหนรางราง,รกเรี้ยว,ไม้ล่ายก่ายกิดขวาง,ขวันพี่หนีเอย,เด็กดอดลอดลัดเลี้ยว,ล่วงหน้ากล้าหาน
ออกเลมาะเหยาะเหย่าอย้อง,มองรวัง,ตาเฟ่าดูหูฟัง,ฝ่ายช้าง,เคลิ้มเหมือนเพื่อนหน้าหลัง,เลื่อมสว่างทางเอย,ยามหนึ่งถึงดงสล้าง,แหล่งไม้ใหญ่สูง
เกรี่ยงลว้าว่าพ้นทุ่ง,ฝูงโขลง,ตามไล่ไส่เพลิงโพลง,พลอกม้วย,รั้งรอก่อไฟโขมง,มึนเมื่อยเหนื่อยเอย,พ้นเถื่อนเดือนขึ้นด้วย,สดวกได้ไคลคลา
แปร๋นแปร๋แหวแว่วช้าง,ข้างหลัง,เหนเหตุเดชบุญบัง,บาปแคล้ว,เกรี่ยงหน้าลว้ารวัง,หลังพลอดฉอดเอย,ร่มรื้นพื้นกรวดแก้ว,กจ่างพร้อยพรอยพราย
พร่ำพร่ำน้ำค้างพร่าง,กลางไพร,ผอยเผาะเหยาะเยนใจ,แจ่มพร้อย,แน่นิ่งกิ่งก้านใบ,บ่อกดิกริกเอย,ด้าวเคลื่อนเดือนบ่ายคล้อย,เคลือบคลุ้มพุ่มพง
เดือนเอยเคยคู่แก้ว,แววตา,เกือบตกอกอาทวา,ว่างแล้ว,โปรดด้วยช่วยรอรา,รถสว่างทางเอย,อย่าเลื่อนเคลื่อนคล้อยแคล้ว,คลาดฃ้าอาไลย
เอนดูหนูหนุ่มน้อย,หง่อยเหงา,เกรี่ยงเลือกเผือกมันเผา,ผ่าให้,เลี้ยวลงโป่งป่ากระเบา,บึงสนัดสกัดแฮ,เสือคุ่มดุ่มเดินใกล้,กลอกหน้าตาวาว
เด็กเหนเปนหิ่งห้อย,คอยมอง,มืดหน้าตาเสือสอง,สว่างแก้ว,กวั่งเกรี่ยงเควี่ยง๐พยักฆ์ผยอง,พยศฮืดมืดแฮ,กรวบกราบสาบสูนแล้ว,หลอดโหร้โห่เสือ
บูราณท่านเทียบแท้,แน่เหลือ,มืดค่ำคลำศศะเสือ,สุดราย,ซึ้งซึกพฤกษครุมเครือ,ครึมทั่วมัวเอย,ย่องย่ำคลำเสือคล้าย,ท่านอ้างปางหลัง
เกรี่ยงลว้าบ่าแบกอุ้ม,หนุ่มสบาย,ผ้าผูกลูกเลกสพาย,ผากคล้อง,งุมหงุดดุจดังควาย,ความรักหนักเอย,ไก่เถื่อนเตือนขันก้อง,กิ่งไม้ใสเสียง
เที่ยวสนุกทุกสนัดแท้,แต่เรา,เร่ร่อนนอนป่าเขา,เค่าไม้,หลงเลี้ยวเที่ยวเดินเดา,ดึกดื่นสอื้นเอย,หาพระปรอดได้,เดือดร้อนอ่อนหู
เช้าตรู่พรูพร้อยพร่าง,ทางจร,หวานฉ่ำน้ำทศกอน,เกาะไม้,ขูดได้ไส่กระบอกคอน,ค่อยชื่นขึ้นแฮ,เปลี่ยวอกตกยากไร้,ร่อนเหร้รเหรหน
วันครึ่งถึงไร่ลว้า,ลาเลย,ลากวั่งสังบุเรเคย,เขดแคว้น,ลงสองพี่น้องสังเวย,สวัดิว่าลาพ่อ,รุ่งเรื่อเรือล่องแหล้น,ทลุถลึ้งถึงสถาน
โคลงแทนแผนที่ข้าง,ทางสุพรรณ,เที่ยวเล่นเปนสำคัน,เขดคุ้ง,ไร้นาป่าปลายจรร,ท๐ประเทศทุเรศเอย,เฃาท่ำลำธารถุ้ง,ถิ่นลว้าป่าโขลง
หวังไว้ให้ลูกเต้า,เหล่าหลาน,รู้เรื่องเปลืองป่วยการ,เกิดร้อน,อายุวันชนะขนาน,นี้พ่อขอเอย,แร่ปรอดยอดยากข้อน,คิดไว้ให้จำ
โคลงไว้ใช้ชื่ออ้าง,ต่างนาม,นากคปริพันตาม,กบเต้น,สรล้วนส่วนอักษรสาม,สกัดแคร่แม่นา,ซ้อนดอกบอกบ่อเว้น,ว่าไว้ให้ฟัง
