first_wak,second_wak,third_wak,fourth_wak,fifth_wak,sixth_wak,seventh_wak,eighth_wak
กฤษฎางค์ชุลิตน้อม,นอบกร,ถวายทศนัขบวร,หว่างเกล้า,สามส่วนสถาพร,พิริยภาพ เพ็ญแฮ,ควรอนุสร์ค่ำเช้า,แช่มช้อยชื่นกระมล
นบจอมมกุฎเกล้า,โลกา จารย์เอย,สามภพพระคุณปรา,กฏล้ำ,กินนรนาคมนุษย์ทา,นพแทตย์,อากาศสัตว์สถลน้ำ,นอบเกล้าสรรเสริญ
นบธรรมแปดหมื่นทั้ง,สี่พัน,คือพระปริยัติธรร,โมทย์แท้,เสนาะโสตกล่อมใจสรร,พสัตว์เสพย์ สุขฮา,แจ่มกระจ่างจิตแก้,เคลือบเคลิ้มกังขา
คุณพระยิ่งแว่นแก้ว,เถกิงตรี โลกเฮย,สว่างยิ่งแสงสหัสสี,ส่องฟ้า,ขนสัตว์ค่ามโอฆีย์,คตฝั่ง เกษมแฮ,ตลบตลอดเลอหล้า,เลิศล้ำเหลือแสดง
นบอัษฎาริยแผ้ว,พูนเสถียร,ศราพกพุทธพงศ์เพียร,เพียบลํ้า,ดัดจิตผจงเจียร,จากราค ร้อนแฮ,ผดุงพุทธศาสน์ค้ำ,คัดขึ้นควรชม
สามรัตนยิ่งรัตน์โพ้น,พรรณนา,สามภพแผ้วอาภา,ผ่องพื้น,ควรสัตว์จักคัณหา,อนุสร์ แน่แฮ,พากย์ลึกยิ่งลึกตื้น,ยิ่งตื้นตามประสงค์
น้อมบาทอิศวเรศไท้,ธรณินทร์,ดิลกอโยธย์โบรินทร์,รุ่งเร้า,จรรโลงภพปรถพิน,สมภพ ยิ่งแฮ,ถวัลยราชร่มเกล้า,ราษฎร์ล้วนทวยผอง
เรืองพระเกียรดิรุ่งเร้า,ดินบน,พระยศพระจบสกล,เกริกพื้น,พระคุณพระแผ่ผล,เผยสุข เกษมแฮ,พระเดชพระเฟื่องฟื้น,ฟ่องฟุ้งฟูขจร
พระคุณพระยิ่งลํ้า,เลอสรรค์,ขจบขจรบรร,เจิดหล้า,ควรส่ำราษฎรสรร,เสริญเพิ่ม ยศแฮ,ขอพระชนม์พระคู่ฟ้า,ยศฟุ้งเฟื่องฉเมนท์
พระเดชพระปกป้อง,ปัดเข็ญ,ทุกประเทศสถิตเย็น,ค่ำเช้า,พระคุณพระใหญ่เป็น,ธิปัติโลก เฉลิมแฮ,แผ่สุขเสกเทริดเกล้า,ราษฎร์สิ้นแสนเกษม
มวลหมู่อมิตรม้วย,มอดมรณ์,ทั่วส่ำด้าวดัสกร,แก่นแกล้ว,สดับพระเดชเกรงสยอน,สยบพักตร์ พ่ายแฮ,น้อมหิรัญมาศแก้ว,เกศก้มกรถวาย
ควรเทพแปดทิศซ้อง,สรรเสริญ พระนา,อวยสวัสดิยศเพลิน,เพลิดลํ้า,ข้อยขอสิริเจริญ,จิรสุข เกษมแฮ,บำราศอริอย่ากลํ้า,เกลือกใกล้เกลื่อนเข็ญ
ชมพรทุกเทพท้าว,เทวา ทั่วเฮย,จัตุรคุณโอฬา,ริกไซร้,พำนักเกิดก่อกา,ยายิ่ง ใหญ่แฮ,ขอจุ่งอวยสวัสดิ์ให้,ผ่องพ้นภัยกษัย
ชัยชัยรัตนแผ้ว,เพ็ญพูน เพิ่มแฮ,เดชเดชขัตติยาดูร,ดับร้อน,คุณคุณยิ่งคุณปูน,ใดเปรียบ เสมอฤๅ,สุขยิ่งสุขเพิ่มซ้อน,สวัสดิ์พู้นพรรณนา
ร่ำเริ่มพจนพร้อง,พรขอ,ร่ำพระคุณฤๅพอ,ผ่อนบ้าง,ร่ำทั่วทุกเทพยอ,กรยก ไหว้แฮ,ร่ำโศกเริ่มเศร้าร้าง,เริศไร้รัญจวน
ร่ำปางจากถ้าวัด,รวกขนาน นามนา,พิลาปสลดจิตปานฺ,ป่วยปิ้ม,กำสรวลเสนาะสนั่นสาร,สั่งเสน่ห์ นางแฮ,ทรวงเจ็บเพียงศรจิ้ม,จ่อไส้เสียดสมอง
อกเอยอกจากเมื้อ,ใดกลับ เล่านา,ตั้งแต่จะเลยลับ,ล่วงแล้ว,โออกจะนานนับ,วันห่าง,สายเนตรสองเนตรแพร้ว,พรั่งน้ำตาคลอ
จำลาท่าอุทกโอ้,อาลัย ยิ่งนา,ท่าจะลับล่วงไกล,กลับช้า,สงสารเพื่อนเรือใน,แนวท่า จอดแฮ,ลาเพื่อนจำลาถ้า,อุทกร้างแรมจร
ผ่าวผ่าวดวงมนัสร้อน,รมสกนธ์,กายจากจิตกังวล,วาบว้า,โหกห่วงกระโหยหน,หวนสวาดิ,ผิวเผือดสลดหน้า,ซบเศร้ากำสรวล
ท่าเอยเคยอาบโอ้,จักไกล,สินธุเยือกเย็นใส,สะอาดลํ้า,แต่นี้จะอาบไหน,อีกเล่า,พักตร์จะอาบแต่นํ้า,เนตรเศร้าโทรมทรวง
เล็งเพื่อนริมท่าท้อง,ธารสินธุ์,ชลเนตรเรียมไหลริน,ร่วงหน้า,ทบทอดฤทัยถวิล,ถอนเทวษ วายฤๅ,รํ่าโศกเห็นจะช้า,ไป่สิ้นทรวงกระสัน
โอจวนสุริเยศเยื้อง,ยาตรบด บ่ายแฮ,แสงอ่อนรังสีสลด,เลื่อนฟ้า,ทรวงเรียมยิ่งรันทด,ทุกข์ทอด ใจฮือ,ฉวยพัตราปิดหน้า,ซับนํ้าเนตรพลาง
จำใจจำเร่งให้,นายเกวียน เร็วแฮ,เทียมกระบือชำเนียน,แนบขู้,ของบรรทุกเรือนเกวียน,ดูเพียบ พูนแฮ,แต่ละนายล้วนผู้,ฉลาดใช้ชาญกระบือ
นายเกวียนครั้นเสร็จแล้ว,เตือนเรียม เร็วฮา,สดับศัพท์ฤดีเกรียม,เทวษไห้,ป่วนปวดมโนเทียม,วรรณโรค เจียวแม่,พลางจากนาเวศไคล้,คลาดถ้าถิ่นสินธุ์ท
ลุเกวียนเรียมเร่งให้,เกวียนลี ลาศเฮย,ยลยุคล์กระบือพี,ผ่องผู้,อวบอ้วนพลังมี,มากยิ่ง,นายขับชำนาญรู้,รหัสใช้เชิงเกวียน
เกวียนเอยเกวียนหนักด้วย,ของบรร ทุกแฮ,เกวียนก็มีกงหัน,หกกลิ้ง,ทรวงพี่หนักโศกศัลย์,สุดหนัก ยิ่งนอ,ยากจะผ่อนทุกข์ทิ้ง,ทอดไว้ไหนดี
ลุน่าวัดรวกแล้ว,ลังเล จิตเฮย,ทรวงพี่สุดโลเล,รักไร้,หลาวรวกสิบแสนเท,แทงอก พี่ฮา,เจ็บไป่เท่าโศกไซร้,เสียดซ้ำทรวงเรียม
น้อมถวายชุลิตนิ้ว,นมัสการ,เคารพอาวาสสถาน,ถิ่นนั้น,นึกคุณพระจอมญาณ,ยอดภพ,ยอพระคุณพระกั้น,คอยพ้นภัยกษัย
ไพหารุโบสถล้อม,กำแพง แก้วเฮย,แปดทิศสิมาแสดง,เขตชี้,โอแต่โบสถ์ขันแขง,เขื่อนรอบ บังแฮ,นุชพี่อยู่เรือนนี้,จักได้ใดบัง
เดชกุศลแห่งข้า,นมัสการ,โดยกระมลใสสานต์,สุทธพร้อม,ขอส่วนกุศลจาน,เจือส่ง เกษมแฮ,ป้องนุชอยู่เรือนห้อม,อย่าให้ภัยพาน
เสร็จลาวัดรวกร้าง,รีบจร,สู่เขตมรรคันดร,ทุ่งกว้าง,ลิ่วลับสุดาสมร,มามาก แล้วแม่,อกพี่โออ้างว้าง,เทวษว้าเหวใจ
ยลเพื่อนพาหนะพ้อง,พูนเกษม,สนุกสนานปรีด์เปรม,ปริ่มพริ้ม,เรียมนึกคะนึงเอม,โอชรส รักแฮ,จิตวิโยคจำแย้ม,พักตร์แก้กันเขิน
โฉมเอยโฉมนุชเจ้า,สายใจ พี่ฮา,เรียมนิราศรักไกล,เนิ่นแล้ว,ปานนี้นุชเป็นโฉน,ยังห่อน ทราบเฮย,ใครจะถนอมแนบแก้ว,กกน้องนอนหนอ
ออกลุทุ่งว้าง,วังเวง ยิ่งเฮย,ลิบลิบตลอดเลง,ลิ่วลิ้ว,นึกว่าเพี่อกรรมเพรง,จำพราก มานา,จิตสะดุ้งริ่วริ้ว,เร่งเร้ารนถวิล
ลุทุ่งบงฝุ่นฟุ้ง,ฟูปลิว,พายพัดกระพือทิว,ย่าโย้,เสนาะสนั่นหวิวหวิว,โสตแว่ว,ฟังยิ่งวังเวงโอ้,อกชํ้าชวนกระสัน
ยลเกวียนเกวียนไกว่ล้อ,แลหมุน กงเฮย,กลิ้งตลบหลุนหลุน,ฟัดเฟ้น,สงสารกระบือซุน,ศอหนัก แอกโอย,ทรวงพี่หนักโศกเน้น,แน่นซ้อนสุดขยาย
ยลทุ่งเห็นทุ่งแห้ง,หาชล ยากฮา,ทุ่งแยกระแหงสกล,กอกก้อน,ตฤณชาติเฉกลน,เพลิงสลด สลึกแฮ,ทรวงพี่โอสุดร้อน,ยิ่งร้อนแสงสูริย์
เรียมรีบจรเร่งเต้า,ดาลกระสัน,ปางพี่จากฤๅทัน,สั่งน้อง,คิดยิ่งคิดคะนึงขวัญ,เนตรพี่,โฉมแม่เนาเรือนป้อง,ป่านนี้เป็นไฉน
เพรงไป่เคยจากเจ้า,เสมอนา ทีเลย,อรวิบัตินี้คลา,คลาดแก้ว,ขนิษฐ์นาฏอรยุพา,เพ็ญพักตร์,ตั้งแต่จากนุชแล้ว,พี่นี้ฤๅเสบย
ครวญครวญจรลุลํ้า,เลาทาง,ลุย่านศาลากลาง,ทุ่งนั้น,นามสระประโคนปาง,ก่อนชื่อ ชี้แฮ,ดูกระโซกระเซกั้น,เก่าแล้วโกรงเกรง
ศาลาเอยเก่าไร้,โรยรา,นุชพี่เอยร้างมา,เนิ่นแล้ว,เวรเพรงพรากจำคลา,คลาดสวาดิ,จิตไป่วายห่วงแก้ว,เนตรน้องเนาหลัง
ผองเพื่อนยุรยาตรย้าย,ยลสนุก ยิ่งแฮ,อกพี่กรอมกรมทุกข์,ทับซ้ำ,ชลเนตรชโลมมุข,หมองยิ่ง หมองนา,จิตเจ็บเจียนชีพกํ้า,กึ่งม้วยมรณา
บ่ายบทเบือนบาทเยื้อง,ยาตรเทา,จำย่างยกเยาเยา,ยาบย้าย,นึกนุชทุกลำเนา,เนินพฤกษ์ ไพรแฮ,จิตป่วนปานคลั่งคล้าย,เคลิบเคลิ้มจำคลา
เรียมล่วงจรลิ่วลํ้า,ลับนาง,โออกเราจำวาง,นุชไว้,แต่เดียวอยู่เรือนลาง,เห็นเหตุ เลยแม่,ทุกข์สุขเจ้าจักได้,เพื่อนน้องไหนหนอ
ปานฉะนี้จักป่วยปิ้ม,เป็นไฉน เล่านา,ฤๅจะเคร่าครวญใคร,ปลอบบ้าง,โศกสุขจักกลใด,ยังห่อน ทราบเอย,ตั้งแต่วันเรียมร้าง,ไป่รู้วายตรอม
ตรองตรึกนึกตรวจหน้า,นุชใน ใจเอย,พักตร์แม่ผ่องจากไฝ,ฟ่าแต้ม,ริมโอษฐ์นุชเพียงใบ,กลีบกมุท มาศแฮ,ปรางเปล่งเป็นใยแย้ม,ยั่วยิ้มยวนกระมล
ตรมตรอมเกรียมจิตให้,โหยหิว,ทรวงพี่ป่วนปั่นหวิว,วาบว้า,เหลือบหลังพบแต่ทิว,ทุเมศ มากแฮ,อกพี่โอ้ห่างหน้า,นุชแล้วไป่เห็น
เรียมเซาซบพักตร์ก้ม,จำจร,เหนื่อยร่างเหนื่อยราครอน,รักไร้,กามก่อกอกอกชอน,ชอกยิ่ง หนองนา,เจ็บโศกเสกเสมอใบ้,บอกแก้ความฝัน
ปวงเพื่อนสะพรักพร้อม,พรูเดิน,ยลสนุกสนานเพลิน,เพลิดลํ้า,เรียมเดียวฤแดเขิน,ขวยจิต,โศกไป่วายว่างน้ำ,เนตรคล้อคลอสาย
ยลทุ่งกลางทุ่งว้าง,ไหวใจ,ลิบลิบระรำไร,รกเรื้อ,ยลส่ำพิหคใน,แนวทุ่ง,เขาคุ่มคับแคเจื้อ,จาบร้องเริงเสียง
ยางกรอกยางเจ่าจ้อง,คอยหา เหยื่อแฮ,จับซุ่มเซิงพฤกษา,ซอกซุ้ม,กระตั้วกระเต็นพา,ระโดกกู่ คู่เฮย,ดุเหว่าติวิดลุ้ม,เหยี่ยวไหล้บินหนี
นกเอยอยู่ทุ่งกว้าง,ยังมี เหยี่ยวแฮ,ปองลอบทำลายชี,พิตได้,นุชพี่อยู่เอกี,เจียวแม่,เกรงแต่ชู้จักใกล้,กล่อมน้องแนบถนอม ๆ
ใจนุชฝากนุชไว้,กลางใจ ด้วยแม่,ดีชั่วฤๅเช่นไหน,ย่อมรู้,ฤๅนุชจะเอาใจ,จากพี่ เล่าแม่,สุดแต่บุญกรรมขู้,ซ่างแล้วคงตรง
เรียมจรล่วงทุ่งแล้ว,แลลับ เล่านา,จวนสุริยอัสดงดับ,แด่นฟ้า,มืดเมฆชมัวอับ,อากาศ,จวบลุบางโขมดอ้า,อกโอ้อาดูร
ลุบางโขมดมืดสิ้น,แสงสูริย์,เกรงโขมดจักพายูร,ยั่วเหล้น,เรียมตกประหม่าพูน,เพิ่มเทวษ ยิ่งแฮ,จิตพี่ตึกตึกเต้น,ผ่าวร้อนรนทรวง
บางโขมดกลัวโขมดโอ้,จักหลอน หลอกฤๅ,โขมดช่วยพาเรียมจร,จวบน้อง,พอทราบเหตุแห่งสมร,สักน่อย เถิดนอ,นุชจะเนานิทรห้อง,แห่งนั้นฤๅไฉน
โขมดเอยฟังค่อยง้อ,งอนวิง วอนแฮ,ฤๅม่าห์โขมดไป่สิง,ทุ่งนี้,โขมดบอกโดยจริง,อย่าหลอก เลยพ่อ,นุชพี่มาจุ่งชี้,ช่วยแจ้งความศัลย์
ว่าเรียมล่วงทุ่งล้ำ,ลำเนา เนินแฮ,ทรวงพี่เพียบโศกเซา,ซบเซ้า,รํ่ารักห่อนลืมเยาว์,ยอดเสน่ห์ เลยแม่,โขมดอย่าลืมเราเร้า,ร่ำซ้ำสั่งสาร
สั่งเสน่ห์โขมดแล้ว,ลีลา,พร้อมพวกจรนต์จรา,รีบเต้า,สู่ละแวกวิถีกา,นนทุเรศ,พอสุริยอัสดงเก้า,ล่วงฟ้าฟากโพยมฯ
เล็งดวงสุริเยศแปล้,ปลาบสาย เนตรนา,ยิบยิบระย่อปลาย,พฤกษ์พร้อย,เพียงพรรณทับทิมราย,ราวป่า,งามเงื่อนแพรสีห้อย,บ่าน้องเสนอโฉม
รอนรอนจวนลับไม้,รำไร,เลื่อนลิ่วเหลี่ยมไศล,ลับฟ้า,สุริยจากโลกไป,ปาตกลับ คืนแฮ,เรียมนิราศนุชหน้า,หนี่งน้องนานเห็น
ค่ำฝูงวิหคเข้า,คืนรัง,นิทรร่วมภิรมย์หวัง,วาสขู้,เรียมบำราศนุชยัง,นานกลับ คืนแม่,ฤๅห่อนจักได้รู้,ร่วมน้องวันไหน
ฝูงนกแนบนิทรไม้,นานา,เขาคุ่มขาบกระสา,แสกไสร้,ทิ้งทูดกระทากา,ลิงแขก เต้าแฮ,บ้างจับบ้างจิกไซร้,ปีกซ้องเสยขน
ดุเหว่ามยุเรศแก้ว,โกญจา,ตีวิดตระเวนหา,เหตุร้อง,กรอดกรอดระวังอา,รญร้ำ ร้องแฮ,เสนาะสนั่นนกก้อง,เกาะไม้รายวัง
สิ้นแสงสุริเยศคลุ้ม,ไพรชมัว มืดแฮ,มวลเมฆขมุกขมัว,หมอกชอุ้ม,โพล้เพล้พลบเรียมกลัว,ใจสั่น เสียวแฮ,เจริญพระพุทธมนต์กลุ้ม,กล่าวเพ้อเพื่อนตน
นางชะนีเหนี่ยวไม้,โหยครวญ,วิเวกวะหวิวหวน,โหกไห้,เสียงเย็นวิโยคยวน,เยือกจิต จริงแม่,ฟังละห้อยใจไคล้,นุชร้องวอนเรียม
ชะนีไฉนรํ่าร้อง,เรียกผัว,วอนสวาดิฤๅกลัว,บอกบ้าง,ฤๅว่าพลัดอยู่ตัว,เดียวแม่ กูเอย,ชะนีกับอกเรียมร้าง,รักไคล้เช่นกัน
ชะนีโหยอกพี่ไห้,หานาง,พิลาปสลดจิตหมาง,ม่อยม้วย,จรบรรจวบลุกลาง,ดงดึก แล้วแม่,เรียมไป่วายนึกสร้อย,สวาดิน้องเนาหลัง
ยามดึกเดือนเด่นฟ้า,แฝงโพยม,นึกสมรแมกโฉม,ฉากกั้น,เรียมลอบมาลักโลม,เผดิมฤกษ์ รักแฮ,นุชประหม่าเรียมนั้น,นึกแล้วฤๅลืม
ดาวเดือนระดับพื้น,นภา,โอภาสผ่องเพหา,พร่างพร้อย,นึกวันฤกษ์ววาห์,เรียมร่วม สวาดิแฮ,โคมจุดตรูระย้าย้อย,แต่งห้องแขวนหอ
ปางนี้เรียมจักได้,ชมใด เล่านา,ยลแต่ดวงแขไข,ขอบฟ้า,ชมดาวประดับใน,อากาศ เทอญพ่อ,ชมแต่เดือนแทนหน้า,หนุ่มน้องคราวจน
ดูเดือนยามด่วนโอ้,อาทร,โฉมแม่พักตร์เพ็ญสมร,มิ่งเจ้า,แม่จักนับเดือนทอน,ทุกค่ำ คืนเฮย,ฤๅจะละลืมเศร้า,สุขด้วยใครไฉน
เรียมคิดทุกถิ่นเมื้อ,มรรคา,จักสืบจักสื่อหา,ข่าวน้อง,ด้วยเรียมทุราทา,เรศเนิ่น แล้วแม่,ยังไป่ทราบเหตุซ้อง,สักน้อยในสมร
เรียมดลแดนถิ่นนี้,นามขยาย กล่าวแฮ,เรียกชื่อบ้านไร่ราย,รกรื้อ,ศาลาบอกชื่อหมาย,มารคระยะ ทางนา,ไร่จักหาของซื้อ,สิ่งน้อยฤๅมี
เรียมเลยไป่อาจเข้า,ถามของ,เกรงว่าพวกไร่จอง,จับไว้,เพราะว่ามืดจักมอง,ทางยาก ยิ่งนา,เรียมรีบจากไร่ไคล้,คลาดด้วยโดยพลัน
บ้านไร่ชาวไร่ร้าง,แรมนาน,ยังแต่ซากไร่ขนาน,ชื่อรู้,นุชพี่อยู่เรือนชาน,หลังโดด เดียวแม่,ฤๅจะสมชู้ชู้,สละแล้วเรียมคืน
ยิ่งนึกยิ่งแปลกนํ้า,ใจจริง,สามสิบสองกลหญิง,ยากแท้,หากว่าเช่นนี้จริง,จักเจ็บ ยิ่งนา,ผิดก็กลกลแก้,ต่อด้วยกลนาง
คิดจนจรล่วงลํ้า,ลำเนา ทางเฮย,ยังไป่วายคะนึงเสา,วณิตน้อง,ผิวยอดยุพเยาว์,เสน่ห์พี่ มาฮา,คงจะพาเรียมซ้อง,สนุกด้วยดูไพรฯ
อกเอยอนาถโอ้,เอกา กายเอย,เห็นแต่ไพรพฤกษา,ซอกซุ้ม,แสงจันทร์กระจ่างอา,กาศผ่อง แผ้วแฮ,เงากาศทงุ่มงุ้ม,พี่ชะเง้อหานาง
หมายสมรจักแมกไม้,มาคอย เรียมฤๅ,จิตหวาดผวาถอย,ถดถ้า,พบแต่พฤกษ์ไพรดอย,แดนชัฏ,เสียวสลดลดหน้า,นิ่งแล้วเลยจร
ลุศาลาใหม่ชี้,นามศัพท์ เสนอแฮ,ใหม่ชื่อศาลายับ,โยกโย้,ระเบียงฝาฟากพื้นปรับ,เปรียบปลวก กินฤๅ,ยังแต่ต้นเสาโอ้,ปักไว้วังเวง
ศาลาเสาแก่นตั้ง,ติดดิน,โอไป่ควรปลวกกิน,กัดได้,นุชพี่จักควรถวิล,หวังห่วง เสน่ห์นอ,เรียมก็ไกลใช่ใกล้,เกลือกชู้ชิงสงวน
เป็นห่วงเหตุห่างห้อง,นางนาน,ฤๅว่าชายลอบสมาน,มั่งแล้ว,ใครเลยจักเอาภาร,พิทักษ์เสน่ห์ เรานา,ใจพี่ฝากใจแก้ว,เนตรไว้หว่างใจ
บุญโทพิทักษ์เกื้อ,กันมา,กอปรก่อเสนหา,ร่วมห้อง,เผด็จไพรุบัติพา,เหียรห่าง ยิ่งแฮ,ผดุงอนุชไว้ต้อง,แต่ข้อยคู่ถนอม
รํ่าพลางเร่งเพื่อนให้,รีบเดิน,ในพนัสผลูเถิน,ถิ่นกว้าง,แจร่มแสงศศิเจริญ,ราวป่า,อกพี่ว้าเหว่ว้าง,เทวษเพี้ยงผุยผง
อ้าอรอุ่นอกโอ้,เรียมมา,ลิบลับจักเหลือบหา,แห่งบ้าน,พอสั่งเสน่ห์สารทา,เรศอยู่ หลังแฮ,พบแต่หมู่ไม้ก้าน,กิ่งต้นเต็มผลู
มืดค่ำเรียมไป่รู้,ยลใด เล่านา,ถนัดแต่กอไผ่ไสว,วาบว้า,ไผ่โยกยอดไผ่ไกว,ลำเบียด ดังแฮ,ซอไผ่เพียงซอท้า,เอกทุ้มทำนอง
เรียมงงชะงักยั้ง,ฟังศัพท์,นึกแม่สาวเสน่ห์ขับ,กล่อมห้อง,วันวิวาห์เรียมรับ,นุชร่วม หอแฮ,เรียมนิทรแนบน้อง,สนิทเนื้อเหนือเตียง
บงบัตรระเบียบไม้,รายทาง,ถนัดเมื่อศศิสาง,ส่องพื้น,กิ่งก่ายระกะกาง,กลดัด ดีเฮย,รุกขชาติไม้ชื้น,พี่ซ้ำทรวงตรอม
บรรลุบ่อโศกโอ้,อกกรม,แสนบ่อโศกฤๅสม,โศกร้าง,บ่อเอยบ่อโศกระทม,ทุกข์โศก ใดนา,วานบ่อบอกโศกบ้าง,บ่อเศร้าโศกไฉน
บ่อโศกนามย่านนี้,โศกนัก,บ่อโศกเสมอจัก,ขาดน้ำ,เรียมบำราศรักหนัก,อกโศก ยิ่งนา,ถนัดบ่อโศกโศกซ้ำ,โศกซ้อนเสียดทรวง
บ่อโศกต้นโศกครึ้ม,ครึมเครือ,คลุมบ่อ บ ได้เหลือ,ลับลี้,โศกบ่อโศกต้นเจือ,เจ็บโศก เรียมฮา,สามโศกถนัดชี้,เช่นช้ำทรวงเรียม
เห็นโศกใครโค่นต้น,ตัดใบ,ฤๅว่าโศกใครไข,ข่าวแจ้ง,เรียมนึกโศกกลางใจ,ระลึกจาก เจ้านา,กลกับกิ่งโศกแห้ง,หักค้างจำตาย
เรียมโศกจากนุชแล้ว,ฤๅพอ,ยังเพิ่มพบโศกกอ,กิ่งร้าง,โศกตายติดแต่ตอ,ตัดท่อน ทิ้งเฮย,ดุจพี่เด็ดโศกคว้าง,คว่างไว้ไกลตา
วังเวงสวาดิโอ้,อาทวา,นึกอนาถขนิษฐา,ทอดไว้,จากอรแอบอกอา,ดูรพี่ วายฤๅ,ระลึกระลวงลานให้,โหกเพี้ยงวายปราณ
รีบจากบ่อโศกไคล้,คลาเดิน,นึกอกเรียมแรมเหิน,ห่างน้อง,ขวัญเนตรแม่เคยเชิญ,ชวนพี่ เพื่อนฮา,เคยประคองเข้าห้อง,ทุกเมื้อยามนอน
เรียมมาจรล่วงลํ้า,ลำเนา เนินเฮย,เซียบสงัดหงิมเหงา,เงียบพื้น,ทรวงพี่ยิ่งกำเดา,ดาลเทวษ วายฤๅ,บงแต่ใบไม้ครื้น,ครึ่มต้นเต็มไพร
พอดลดงโอบโอ้,จวนดึก,เล็งละแวกวลีพฤกษ์,พรั่งต้น,ดามเฌอชัฏอธึก,ทุมชาติ ชุมแฮ,เรียมตะลึงแลค้น,คู่สร้างสาวสมร
ดงโอบนามกล่าวอ้าง,อธิบาย,นึกพี่เคยโอบสาย,สวาดิเคล้า,นุชเคืองข่วนกายราย,รอยเล็บ มีแม่,โกรธว่าพี่หยอกเย้า,หยิกให้หนำใจ
ยามแอบเคยโอบโอ้,อาลิงค์ โลมแฮ,กรปัดป้องกระบวนหญิง,ยั่วชู้,รมย์รสร่วมรักจริง,ใจนุช ชอบนา,เรียมนึกตระหนักรู้,รสน้องในใจ
ใดเรียมเคยโอบน้อง,เนาตัก,ผจงเสน่ห์นางผลัก,พลิกแค้น,นึกยังอุ่นกรหนัก,เพลาพี่ เจียวแม่,กลิ่นแม่ยังติดแม้น,เมื่อครั้งวันสงวน
กลางดงประดาษโอ้,อกเรา,เล็งลดาทอดเถา,โอบไม้,สนมสนิทกลมเกลา,เกลียวแน่น,กลกับเรียมร่วมใกล้,กล่อมอุ้มโอบนาง
ดงโอบจักโอบอุ้ม,แอบใคร เล่านา,ถนัดทุมาลย์หมู่ไสว,ว่างว้าง,เสนาะจักรจั่นไพร,เพรียกยอด ยางเอย,เสียงสนั่นดงกว้าง,เพรียกก้องกลางไพร
เรไรระเรื่อยร้อง,รัญจวน จิตเอย,หริ่งหริ่งระรี่หวน,แหบร้อง,ฟังจบกระมลยวน,ยิ่งยิ่ง เสนาะนา,แซ่ศัพท์ลองไนก้อง,กึกพื้นเพียบพนา
สรรพสัตว์ศัพท์แซ่ซ้อง,สำเนียง,จังหรีดกรีดเกริ่นเสียง,ซอกซุ้ม,เรียมสดับหมอบเมียง,มองแมก ไม้นา,นึกนุชแอบสุมทุ้ม,ถนัดร้องเรียกเรียม
กำเดาแดด่วนไคล้,คลาจร,แสนโศกคะนึงสมร,แมกเนื้อ,เจ็บจิตยิ่งหนามชอน,ไชอก เรียมเอย,เรียมแต่บำราศเรื้อ,รักร้างฤๅเสบย
โอ้สายสุนทรยอดสร้อย,สงสาร พี่เอย,ทาเรศรัตนดวงมาลย์,มิ่งแม้น,อัปสรรูปฤๅปาน,โฉมนุช หนึ่งนา,บำราศนุชเรียมแค้น,คิดแล้วเคืองเวร
รวยรสบุปผชาติชื้น,ชายดง,มลุลีกาหลง,เกดแก้ว,สายหยุดประยงค์ชง,โคกลิ่น ตลบแฮ,ปีบป่ากล้วยเต่าแต้ว,ดอกช้อยชูผกา
กล้วยไม้อังกาบอ้อย,อิพภ์ไพร,บุนนาคลำดวนไสว,หว่างฟื้น,ส่งกลิ่นตลบใน,แนวป่า,กลรสประทิ่นชื้น,ชุบผ้าห่มสมร
บุปผาเผยกลิ่นฟุ้ง,ตามลม,เฉกรสสุคนธฉม,ฉาบหน้า,ระลุงระลึกลาญตรม,ตรอมเสน่ห์ นางเอย,กลกับกลิ่นสไบผ้า,ร่ำน้องหอมระเหย
ทองกวาวบานกลีบต้อง,แสงเดือน,สีสดสะอาดเหมือน,แสดผ้า,สบจักษุเสกเตือน,ตึกพเนก นองแฮ,ลานตะลึงระลึกหน้า,นุชแล้วขวัญหาย
คิดนุชทุกย่านย้าย,ยาตรทาง,ตลอดวิถีฤๅขนาง,หน่ายน้อง,กรานเกริ่นกระโหยกลาง,ดงโดด เดียวแม่,เคืองแต่เวรใดต้อง,จากเจ้าจรฉงาย
ดลศาลาชื่อเจ้า,เณรนาม เสนอแฮ,เรียมคิดฉงนถาม,เหตุพร้อง,เขากล่าวแสดงความ,เพรงเล่า มาแม่,ว่าพยัคฆ์ตัวใหญ่จ้อง,ขบคั้นกินเณร
สงสารเณรชีพม้วย,มรณา,แสนอนาถหนักหนา,นึกบ้าง,เออเณรไป่ควรพาฬ์,พยัคฆ์ขบ เคี้ยวฤๅ,นึกว่ากรรมก่อนสร้าง,สิ่งนี้หนอเณร
เณรเอยเสือฆาตคั้น,จำตาย,พ่ออย่าเสียใจหมาย,ภาคหน้า,นึกปริตยาคกาย,แก่พยัคฆ์ เทอญพ่อ,โอแต่ตัวของข้า,ไป่รู้วันตาย
ชลาเอยไป่คิดบ้าง,เวรกรรม ไรฤๅ,ขบฆ่าคาบเณรสำ,เหนียกรู้,ฤๅไป่ทราบจึ่งทำ,ประทุษโทษ ท่านแฮ,ฤๅว่าเณรนั้นผู้,ประมาทแล้วจึ่งทำ
แต่เณรศีลสิบป้อง,ปกกาย,พาฬพยัคฆ์ยังหมาย,ภักษ์ได้,นุชพี่อยู่เกรงชาย,จักลอบ โลมแฮ,แม่จุ่งครองสัตย์ไว้,สวาดิถ้าเรียมถึง
จากระยะย่านนั้น,โดยพลัน,เสียวสุดกำดัดศัลย์,โศกช้ำ,นึกนุชทุกแนวมรร,คาย่าง เจียวแม่,พักตร์พี่เปี่ยมเปียกนํ้า,เนตรเยิ้มย้อยผลู
พักตร์พี่เป็นคราบนํ้า,เนตรกรัง,ลาญระลึกอาลัยหลัง,พิลาปไห้,ห่วงสร้อยสุมาลย์บัง,อรอยู่ เดียวแม่,เรียมไป่อาจจักไว้,จิตด้วยใครถนอม
โอนุชจักเหน่อเนื้อ,นิทรา,แม่จะเคร่าครวญหา,โหกสะอื้น,คิดคิดยิ่งแค้นอา,รมณ์เจ็บ ยิ่งแฮ,ยามดึกแม่จักฟื้น,ฝ่านํ้าตาครวญ
เรียมล่วงจรลิ่วแล้ว,ลาญแด,นึกแม่พักตร์เพ็ญแข,แข่งหน้า,เล็งตลอดผลูแล,ระลวงเทวษ วายฤๅ,เห็นแต่ป่ากับฟ้า,ฝ่ายน้องไป่เห็น
ลุศาลาหนึ่งชี้,นามา,ขนานชื่อสิบบาทปรา,กฏแจ้ง,ความเล่าคดีอา,การเหตุ ต้นเฮย,หญิงหนุ่มผู้หนึ่งแย้ง,ยั่วเถ้าชายพนัน
เดิมมีต้นข่างข้า,คบสุด สูงแฮ,หญิงหนุ่มว่าหากบุรุษ,ร่างเถ้า,ขึ้นตลอดเสมอคุดร์,คบกิ่ง นั้นพ่อ,เราจักยอมยอบเข้า,คู่ห้องแห่งสถาน
ชายแก่หนึ่งนั่งนั้น,ขานคำ,รับว่าเราจักทำ,ตอบได้,ขึ้นเสร็จอย่าคืนสำ,เนียงกล่าว นาแม่,หญิงปฏิญาณสัตย์ให้,แด่เถ้าชายชรา
ชายแก่ปีนป่ายขึ้น,ถึงคบ คางเฮย,แล้วเลื่อนลงดินปรบ,หัตถ์ยิ้ม,หญิงสาวซ่อนตัวซบ,พักตร์แอบ นิ่งแฮ,อายประหนึ่งจักปิ้ม,แทรกพื้นภูมิสถาน
เสียเงินสิบบาทให้,ชายชรา นั้นนา,ชื่อจึ่งปรากฏมา,แต่นั้น,จริงเท็จสุดแต่วา,จากล่าว เขาพ่อ,รอยว่าเหตุสิ่งซั้น,สนัดนํ้าใจหญิง
เรียมถามทราบเหตุแล้ว,ฤๅรอ,เดินนึกนุชพี่หนอ,เนิ่นแล้ว,ปานนี้แม่จักพอ,วายเทวษ แล้วฤๅ,เรียมคิดทุกย่างแคล้ว,ไป่รู้วายคะนึง
เรียมมุ่งทุเมศไม้,มองหา,ทุกพุ่มเพิงพนา,เวศค้น,อรอัครพนิดา,ดวงสวาดิ เดียวแฮ,ถนัดแต่พฤกษาต้น,เกลื่อนพื้นเพียบผลู
มาลิศมะลิเลื้อย,เครือวัลย์,กลิ่นตลบวนาสัณห์,ซาบฟุ้ง,รวยรสระรื่นรัญ,จวนจิต,หวาดว่านุชเนาคุ้ง,เขตนี้คอยเรียม
หอมมะลิมาเลศสร้อย,เสาวคนธ์,อวลอบขจรสถล,ทั่วพื้น,ฉมกลิ่นบุปผากล,กายกลิ่น นุชนา,ปรางแม่ประแป้งชื้น,แชล่มหน้านวลผิว
ปานฉะนี้แม่จักเศร้า,ทรวงตรอม,ปรางประทิ่นเคยหอม,หื่นห้อง,นับแต่จักมัวมอม,หมองพักตร์ เผือดแม่,ฤๅจะห่อสไบป้อง,ปิดหน้านอนศัลย์
ฉมกลิ่นการะเกดแก้ว,กำจร,กลกลิ่นปรางสมร,แม่นหน้า,ลำเจียกจรุงดอน,ดงชัฏ ฉมแฮ,นึกกลิ่นสไบผ้า,รํ่าน้องห่มหอม
แพรอรอวลอบฟุ้ง,ฟูอาย,ร่ำพัตราโฉมฉาย,แช่มช้อย,ผจงกระแจะจันทน์ปราย,ปรุงประ โปรยฤๅ,เรียมจากเจ้าจักห้อย,บ่าให้ใครชม
อกเอยเรียมจากเจ้า,จำไกล,รอยว่าบาปเพรงไหน,แน่สร้าง,ฤๅว่าเคราะห์ร้ายไร,แรงดุ ยิ่งนาง,สนองเสน่ห์เนิ่นค้าง,ค่ำเช้าช้ำทรวง
แรมผลูทุเรศด้าว,ดงดอน,จิตเจ็บเจียนคมศร,เสียดเนื้อ,บำราศรักร้างจร,ใจห่วง หลังฮา,หิวสวาดิอิ่มเอื้อ,โศกซั้นทรวงหมอง
นึกนุชทุกย่างเท้า,ทางเดิน,บงฉมาไม้เหิน,ห่างต้น,พยอมยางสลับเนิน,แนวป่า,กลว่านุชเรียมพ้น,เพื่อนชู้ชายปอง
ลุนามดำแหน่งนั้น,หนองคน ทีเฮย,เรียมผ่าวอุรารน,รุ่มร้อน,เห็นหนองนึกแสวงชล,ชุบอก เรียมฮา,ถนัดแต่สินธุข้อน,ขุ่นแค้นกลางหนอง
หนองขุ่นอุทกข้น,ขาดแคลน,เรียมขุ่นกระมลแสน,สุดชี้,สายชลขุ่นหนองแทน,จิตพี่ ขุ่นแม่,น้ำจิตพี่ขุ่นนี้,ยิ่งน้ำกลางหนอง
ชลเนตรเรียมรํ่าไห้,หากรอง ไว้ฤๅ,มากกว่านํ้าหนองสอง,ส่วนได้,ชลเนตรประหนึ่งฟอง,ชลพรรษ เสมอฤๅ,คลาดนุชกึ่งวันไคล้,คลาดเพี้ยง พ้นพรรษ์
ทุเรศบำราศสร้อย,สงสาร สมรเอย,เรียมวิโยคจิตปาน,ป่วยชํ้า,โอจะนับทิวานาน,กลับสู่ สมแม่,ทรวงพี่โอจักกล้ำ,เกลือกน้ำเนตรครวญ
คิดแล้วยิ่งคิดลํ้า,ลุนาง,โฉมแม่อยู่เดียวขนาง,เนิ่นแล้ว,ฤๅเจ้าจักใจจาง,จากพี่ แล้วแม่,ผิดคิดคอยเรียมแคล้ว,คลาดน้องมานาน
อกเอยอาภัพโอ้,อัปลักษณ์,บำราศกำลังรัก,ร่วมน้อง,ยังไป่จากใจจัก,ควรจาก แล้วฤๅ,นึกว่าเวรจำต้อง,จากเจ้าจางใจ
ป่านนี้ใครจักอุ้ม,แอบนอน,เห็นแต่เพียงฟูกหมอน,ม่านมุ้ง,ประตูช่วยขัดกลอน,กล่อมนุช ด้วยนา,ถนอมกว่าเรียมจักคุ้ง,ขวบเถ้าวันถึง
เรียมตรอมกมเลศเพี้ยง,ผอมผิว หนังเฮย,หวนโหกเสน่ห์หิว,แหบไส้,หากว่าเลื่อนลมปลิว,ปลอมเพศ ได้นอ,เรียมจักล่องลมไคล้,สู่ห้องแห่งสมร
อายจิตคิดเปล่าโอ้,อกเย็น,เยือกพิโยคยามเข็ญ,คับแค้น,เนื้อว่าเคราะห์คราวเป็น,ปางเกิด กรรมนา,จากนุชน่อยหนึ่งแม้น,สติม้วยมึนตน
ลืมตนสติตั้ง,เตือนใจ,กำสรดสุชลไหล,หลั่งหน้า,กลืนอัสสุธาไร,รันทด เทวษเอย,หวาดประหวั่นทรวงว้า,เหว่ลํ้าลำเค็ญ
โอโอเยาวลักษณ์สร้อย,สงสาร พี่เฮย,เจ้าจักคอยเรียมขาน,ข่าวถ้า,ห้องจะเยียบเย็นปาน,ปูนป่า ชัฏแฮ,จะเสนาะแต่น้องอ้า,โอษฐ์ร้องเรียกเรียม
จักคอยทุกคํ่าเช้า,เพรางาย,ยามเมื่อสิ้นสุริย์ฉาย,ชืดฟ้า,กรแม่จักประคองชาย,สไบเช็ด เนตรแฮ,แป้งจักลืมผัดหน้า,เผือดเนื้อนวลฉวี
ฝืนถวิลเทวษย้าย,ยลพนา เวศเฮย,ตลอดพุ่มพนาหา,แห่งค้น,แสวงแม่เอกอรทา,เรศพี่,ถนัดแต่ลำไม้ต้น,แต่น้องฤๅเห็น
ลุทุ่งมรกตชี้,นามแดน ดงเฮย,เรียมนึกมรกตแหวน,นุชก้อย,เคยใส่กรีดนิ้วแขน,ขยับอ่อน ตรูแฮ,มรกตแสงนํ้าย้อย,จับหน้านวลฉวี
ปานนี้จักกรีดก้อย,กรอใคร เล่านา,ฤๅจะแมกม่านไข,ขัดเนื้อ,ผัดผิวผจงไร,กันพักตร์,ทาประทิ่นธารเชื้อ,ชุบนํ้าอบชโลม
นึกโฉมวรรูปน้อง,นงพาล พี่เอย,คิดเนตรจำสัณฐาน,ถี่ถ้วน,เรียมตกตะลึงลาน,ลืมหลับ เนตรแฮ,โฉมแม่โองามล้วน,ระลึกแล้วลืมตน
คิดโฉมอรแชล่มหน้า,นวลติด ตาเฮย,ยามเมื่อเรียมร่วมสนิท,แนบเน้น,นาสิกกลิ่นปรางชิด,ฉมประทิ่น นางแฮ,โออกปานนี้เว้น,ว่างว้างนานวัน
ปานนี้ยุพเยศสร้อย,สาวสนิท เรียมเอย,แม่จะเปลี่ยวเปลือยจิต,จอดห้อง,จักหนาวเมื่อยามนิทร,นวมห่ม หายฤๅ,ยามดึกเจ้าจักร้อง,ร่ำไห้หาเรียม
ใครเลยจักกกเนื้อ,นางถนอม เล่านา,ดวงพักตร์จักผิดผอม,เผือดเศร้า,นึกกลุ้มกลัดจิตตรอม,ตรมเทวษ ยิ่งแฮ,เช้าค่ำคิดลุเจ้า,ไป่รู้วันวาย
คิดพลางเดินดุ่มย้าย,ยาตรจร,ล่วงพนัสสิงขร,เขตกว้าง,ลิ่วลับวนาดร,ดงใหญ่ ยิ่งแฮ,เปลี่ยวอุระอ้างว้าง,วิเวกว้าวังเวง
ดลแดนเขาตกโอ้,อาดูร,ตกประหม่าเพียงสูญ,สติม้วย,รอพรรคเพื่อนผลูยูร,ยาตรหยุด พักแฮ,พลางตกตะลึงด้วย,ระลึกน้องฤๅลืม
ศาลเจ้าเขาตกตั้ง,ริมไพร,ฤๅว่าเจ้าสิงไศล,แหล่งนั้น,ศักดิ์สิทธิเกรียงไกร,เกริกฤทธิ์ ยิ่งแฮ,ถ้วนทุกคนฦๅขรั้น,คิดคร้ามครบสกนธ์
บัดเรียมชุลิตน้อม,คำนบ,ถวายเครื่องสังเวยครบ,สิ่งไหว้,บำบวงเทพเคารพ,เรียมสุ จริตแฮ,เทียนธูปบุษป์เมี่ยงไม้,หมากพร้าวมินมางส์
อ้าเทพสถิตด้าว,ดอยพนม นี้เฮย,เชิญรับบำบวงสม,จิตข้า,เฉพาะพักตร์ภิรมย์บรม,ดิเรกรส อร่อยแฮ,เชิญพิทักษ์ถ้วนหน้า,ที่น้อมอัญชุลี
อัญขยมชุลิตท้าว,เทพา รักษ์แฮ,ขจัดแทตย์ทศริษยา,พยศไร้,อีกพาฬมฤคในพนา,เวศวัส นี้ฤๅ,ขจัดจุ่งไกลอย่าใกล้,เกลือกกลํ้าเกลื่อนสูญ
ช่วยข้อยพิทักษ์ทั้ง,ทวยผอง,มิตรญาติหญิงชายปอง,ปกคุ้ม,อีกนุชหนึ่งข้าจอง,จอดเสน่ห์ เล่านา,ขอเทพทุกสุมทุ้ม,สถิตไม้มาระวัง
นอบเจ้าเขาตกแล้ว,ลาจร,รํ่าฝากสุดาสมร,มิ่งแก้ว,กามแดเด็ดสวาดิรอน,บำราศ รักนา,ทุกย่านระยะแคล้ว,คลาดซ้องสั่งถวิล
กลางดอยยามดึกโอ้,อกเรียม,สันโดษกำเดาเหนียม,หนึ่งหน้า,เพลิงราครุ่มทรวงเกรียม,กรอมเทวษ,เห็นแต่ป่ากับฟ้า,ฝากเศร้าสู่สมร
กำเดากำดัดซ้อง,สุนทร เสนาะเฮย,สั่งเสน่ห์สิงขร,เทพไท้,เชิญเสาวณิตเรียมวอน,สวาดิสั่ง ด้วยฮา,รับสาสน์สังหรณ์ให้,เหตุน้องเนาหลัง
กลางป่าเสียงโป่งกร้าว,เกรียวไพร,เสียวเสนาะใจไหว,วาบสิ้น,นางไม้ซุ่มเซิงไทร,สูงเกริ่น เสียงแฮ,เรื่อยระริกรัวลิ้น,เล่ห์ล้อหลอกหลอน
ปีศาจครรชิตร้อง,เริงคะนอง,แสยงสยดโรมสยอง,เยือกสะท้าน,เสียวซาบเซ่นผมพอง,เพียงสั่น กายเฮย,ล้วนแต่ดอยดงด้าน,แด่นไม้มีผี
โป่งกู่เสนาะก้อง,โกลา,หวาดว่านุชกู่หา,ร่ำไห้,โสตพี่เงียบสดับสา,ราหยุด ยืนแฮ,เสนาะสนัดโสตไซร้,สุดเศร้าทรวงเสียว
โป่งเอยวานโป่งบ้าง,บอกความ น่อยนา,หากพธูโดยถาม,ข่าวข้อย,ช่วยพร้องคดีงาม,งอนอย่า พรางพ่อ,แนะยุบลเหตุถ้อย,ถี่ชี้เชิญแถลง
ว่าเรียมทุรัศลํ้า,มรรคา,สารสั่งถวิลหา,ห่อนเว้น,กำสรดสนั่นอา,รญรํ่า รายฤๅ,ระลึกทุกหย่อมหญ้าเส้น,สั่งสร้อยสารสมร
กลางดงประดาษไร้,แรมนวล,กำดัดสวาดิทรามสงวน,อยู่เหย้า,ป่วนปวดกระสันครวญ,ครางคร่ำ,บำราศนิรารสเจ้า,จิตเพี้ยงตรอมวาย
ฉะนี้นุชจะเยือกเหย้า,ยามนอน,ฤๅจะปัดบรรจฐรณ์,ทาบถ้า,นึกว่าพี่จักจร,จวบเสน่ห์ ฤๅแม่,ฤๅจะยืนเยี่ยมหน้า,ต่างห้องคอยเรียม
ฤๅจะรุมกรรุ่มตั้ง,ตีทรวง,กระศกกระสันหวง,โหกเศร้า,ฤๅจะบ่งบงดวง,เดือนต่าง พี่นา,ฤๅจะคอยทุกเช้า,ค่ำแค้นลำเค็ญ
เรียมสั่งเสน่ห์ไว้,กลางไพร,ทวยเทพลำเนาไศล,แหล่งล้วน,บำบวงบุษปมาลัย,ระลึกฝาก สมรแฮ,ขอเทพทุกถิ่นถ้วน,พิทักษ์น้องเนาสถาน
วอนฝากอัคเรศน้อง,นางเดียว,เชิญเทพช่วยแลเหลียว,เหลือบน้อย,ทรวงพี่สั่นเกรียวเกรียว,กรอมเทวษ ยิ่งแฮ,เทพแทตย์เรียมสั่งถ้อย,ทุกหน้าอย่าลืม
สั่งแล้วจรลับเต้า,ตามทาง,เลียบละเมาะเมินหมาง,หมู่ไม้,เสนาะแต่ศัพท์สัตว์กลาง,ราวป่า,แสนวิโยคยามไร้,รุ่มเร้าแรมจร
ลิ่วลิ่วละล่งพื้น,พนมดง,เล็งตลอดทางหลง,หล่มแห้ง,ถนัดรอยอิพภ์กลางดง,ดูดื่น ทางแฮ,ยลพิถีเถินแล้ง,ระลึกแล้งทรวงตรอม
เกรงโป่งปีศาจล้อ,หลอกหลอน,แสยงพยัคฆ์เสขร,ขบเคี้ยว,เกรงคชวรินทร,ทางป่า เปลี่ยวแฮ,เกรงจักหลงทางเลี้ยว,หลากล้ำเหลือกลัว
หวั่นหวั่นสังเวชโอ้,อกเรา,ถนัดแต่แนวเนินเชา,เพื่อนพ้อง,พร้อมพรรคผลูเทา,ทางเถื่อน ทุเรศแฮ,ห่างพิมลพักตร์น้อง,หนึ่งเพี้ยงมาเดียว
ล่วงเนินพนัสนั้น,มานาน,กำสรดกำสรวลสาร,สั่งแส้,สุโนกเสนาะพนานต์,แนวพฤกษ์,หวนสวาดิสังเวชแท้,ทุกข์ท้อทนกรรม
นึกโอกรรมก่อนได้,ดลสนอง เราฤๅ,บำราศรักเราสอง,เสน่ห์ร้าง,โฉมนุชจุ่งจิตครอง,สงวนร่าง เทอญแม่,เกลือกว่าบุญเราสร้าง,มากแล้วคงสม
ตริแล้วเรียมเร่งเร้ง,ฤๅรอ,เดินดุ่มด่วนดาลศอ,โศกแห้ง,ลุยังย่านสระยอ,ระยะชื่อ ชี้แฮ,นามประเทศเยี่ยงแกล้ง,กล่าวให้เรียมโหย
สระยอใครยกตั้ง,นามนาน แล้วฤๅ,ระลึกชื่อยอหวาน,รสลิ้น,ใครชอบรสยอปาน,ปนเล่ห์ หลงแฮ,อร่อยไป่รู้รสสิ้น,ซากคุ้งขวบวาย
ต้นยอยักอย่างใช้,ชอบขบวน,ดอกเด็ดดมสงวน,ทัดเหล้น,ใบผลรากเปลือกควร,คิดยัก ใช้แฮ,ยอต่อยออย่าเว้น,วากไว้ระวังยอ
ใครยอใครยกชื้น,ชมยอ,เรียมนึกนุชพี่หนอ,เนิ่นแล้ว,เกลือกใครเกลียดแกล้งยอ,ยกย่อง ชายฤๅ,เห็นว่าโอจักแคล้ว,คลาดเงื้อมมือเรียม
สระยอนึกยั่นเพี้ยง,ยอคำ คนเฮย,เกรงจะยอนุชถลำ,ลุ่มลิ้น,สุดแล้วแต่บุญกรรม,กอบซ่าง เทอญแม่,บาปส่งบุญสร้างสิ้น,สิ่งนี้จำเป็น
นึกนึกประเล่ห์เพี้ยง,พูนกระสัน,โอว่าเวรใดทัน,เทียบแท้,จึ่งทุเรศแรมขวัญ,เนตรหนุ่ม น้อยนา,หากว่าชีพพี่แม้,ไป่ม้วยจักคืน
เล็งสระเปี่ยมปริ่มล้น,ตีรา,เฉกเนตรเรียมรํ่าหา,โหกไห้,โทเนตรเนืองสุชลธา,ราร่ำ รักแฮ,แสนสระน้ำฤๅได้,กึ่งนํ้าตาเรียม
ถวิลจนจรล่วงแล้ว,เลยมา,ลัดพุ่มพงพฤกษา,ซอกพ้น,หลงละแวกมรรคา,คมชัฏ ชื้อแฮ,ไป่คิดคืนหลังด้น,สะดวกได้ดลทาง
จวบลุยังสระนํ้า,นามสาม เส้นเฮย,ลิบลิบชลาหลาม,หลั่งไล้,ยาวเหยียดเยี่ยงสมนาม,ขนานกล่าว เจียวแม่,เขื่อนขอบปักเขตไว้,หว่างเส้นสระศรี
สาโรชวาเรศล้น,เลอคัน ขอบเฮย,แสนส่วนชโลสรรพ์,สระนี้,ไป่กึ่งสุชลกัน,แสงโศก เรียมแฮ,ถนัดเยี่ยงสระจักชี้,เช่นให้นุชเห็น
เล็งสระระลึกสร้อย,สระธาร,วันเมื่อร่วมวิวาห์สนาน,ซัดนํ้า,เคยเคียงประคองพาน,บุปผชาติ,ใส่คู่มงคลกํ้า,กึ่งเกล้ากลางหอ
คาบนี้เรียมปละเปลื้อง,ปลิดใจ มาเอย,พักตร์แม่เพียงแขไข,แข่งหน้า,ปานนี้จักเผือดใบ,พักตร์แม่ มัวแม่,ฤๅจะผัดผิวถ้า,ทุกเมื้อยามนอน
เล็งนํ้ากลางสระเศร้า,เสียใจ,ถวิลว่าสระสินธุ์ใส,สะอาดล้ำ,เรียมอาบแอบนุชใน,สระสนุก น้อยฤๅ,เบิกสะบัดสไบคํ้า,คู่เต้าเต็มทรวง
ระลึกละลานเล่ห์พลั้ง,เผลอตน,เสื่อมสติตะลึงฉงน,โงกเศร้า,ฝืนสติเตือนตน,ยูรยาตร เหย่าแฮ,คิดทุกคืนค่ำเช้า,ไป่เว้นวันตรอม
จำใจจำยาตรเบื้อง,บทจร,ทุกข์ทุรนทุรายถอน,เทวษไห้,เจียนจิตขาดรอนรอน,แรมร่าง เจียวแม่,โอเมื่อใดจักได้,สู่ห้องแห่งสมร
อกเอยบรรลุท้าย,พิกุล แล้วแฮ,ระลึกกลิ่นพิกุลฉุน,ชื่นชื้น,ล่วงลุศิขรขุน,ศีขเรศ แล้วแม่,ดลประตูป่าพื้น,พนัสแผ้วผ่องกระมล
ลุลานพุทธบาทโอ้,ยามสอง แล้วแม่,ชนสํ่านิกรผอง,พวกไหว้,อึงเอ็ดสุรคะนอง,เพลงเกริ่น เกรียวแฮ,แสงประทีปเทียนไต้,สว่างพื้นบริเวณ
เรียมน้อมศิระตั้ง,มนัส,ถวายชุลิตกระพุ่มหัตถ์,แช่มช้อย,พร้อมพาหนะทุรัศ,จรดครู่ หนึ่งนา,ดึกสงัดนํ้าค้างย้อย,หยัดหญ้าเย็นสยอง
แล้วเลยลุย่านแคว้น,นามขุน โขลนเฮย,พำนักผ่อนกระบือภุญช์,ภักษ์หญ้า,พร้อมพรรคคณะเพ็ญสุน,ทเรศสุข เกษมแฮ,แจร่มศศิส่องฟ้า,เฟื่องน้ำค้างพรม
กรรหายโหกละห้อย,โหยหา,ผองเพื่อนต่างนิทรา,สนิทแล้ว,เรียมตื่นแต่เอกา,กายเทวษ,ยลรัชนีกรแพร้ว,พร่างจ้าแจร่มสี
ดูดาวอาภัพเพี้ยง,ทุรพล,ดกระดะดาษหน,หบฟ้า,ชนชอบแต่เดือนดล,ดวงหนึ่ง ไฉนนอ,นุชพี่เอยหนึ่งหน้า,มากชู้ชายปอง
บ่งบงจันทร์ใช่หน้า,นวลจันทร์ พี่เฮย,จันทน์แม่บดเจิมขวัญ,กลิ่นเกลี้ยง,รื่นจรุงรสสุคันธ์,ฆานชื่น ฉมแฮ,กลิ่นติดแต่วันเลี้ยง,ร่วมน้องวันมา
ยามดึกนํ้าค้างหยาด,หยดโพยม,นึกเสน่ห์หนึ่งโฉม,แช่มหน้า,ยามหนาวจักใครโลม,เลียมสวาดิ เล่านา,หนาวจะห่มแต่ผ้า,พ่วยมุ้งหมอนหนุน
หนาวเหมุทกโอ้,อกอา ดูรเอย,ก่อนพี่นิทรขนิษฐา,แนบเนื้อ,กายกกตระกองอา,ลิงค์ลูบ โลมแฮ,อุ่นอุระยิ่งเชื้อ,ถ่านร้อนแรงเพลิง
ดึกเดือนกระดากด้าว,ดับอา กาศเฮย,ดาวเลื่อนละเวหา,ห่างคล้อย,เมฆกลุ้มกลบดารา,รายกลีบ เกลื่อนแฮ,เวหาศหิโมย้อย,เยือกหญ้าเย็นสยอง
แจร่มประกายพรึกพร้อย,พราวพราว,อากาศเปิดสีขาว,ขอบฟ้า,โกกิละเกริ่นไพรกราว,เกรียวศัพท์ เสนาะแฮ,สุริเยศจรเยี่ยมหล้า,ส่องพื้นภาคโพยม
แว่วโสตเสนาะก้อง,โกกิลา,เรียมสดับสะดุ้งผวา,หวาดพื้น,จวนรุ่งอรุณอา,กาศแจร่ม เรืองแฮ,สุริยส่องสว่างพื้น,ภพแจ้งเจิดฉมา
เสร็จชำระมุขแผ้ว,ภุญช์ภักษ์,พรรคเพื่อนพาหนะสะพรัก,พรั่งหน้า,นึกแม่เอกอรอัคร,ทาเรศ เรียมเอย,ยามเมื่อกินจักถ้า,พี่เพี้ยงลืมกิน
ยามกินหยิบโภชน์กลํ้า,แกลกลืน,ยามนิทรเรียมฝืน,ฝ่าเศร้า,ยามเดินพี่หยุดยืน,ยกย่าง ยั้งแฮ,ยามนั่งพี่นั่งเฝ้า,ฝ่านํ้าตาตรอม
เสร็จภุญช์โภชนพร้อม,เพรียงกัน,จวนสุริยสายสรรพ์,ส่องฟ้า,เรียมรีบสการอัญ,ชลิตพุท ธบาทแฮ,เร็วเร่งฤๅได้ช้า,เสร็จแล้วครรไล
บัดดลมณฑปด้าน,โดยจง,เรียมประคองอุทกสรง,สู่ห้อง,น้อมศีรวรุตมงค์,มอบชีพ ถวายแฮ,อุทิศสการสิ่งซ้อง,ซบเกล้าอัญชลี
ธูปเทียนประทีปตั้ง,บุษบา เพลิงเอย,จุดแจร่มชวลิตสา,รณิศน้อม,เคารพพุทธวลัญชา,บูชิต พระแฮ,มาเลศลาชุตม์พร้อม,สะพรักถ้วนสิ่งสการ
หยิบสุวรรณแผ่นป้อง,ปานปิด,รอยบาทนฤบพิตร,พุทธเจ้า,ดิเรกรจนรุจิต,เจิดโลก,ศาสนนิกรซบเกล้า,เกลือกไหว้วันทนา
เล็งวลัญชบาทเบื้อง,บทมาลย์,จอมดิลกโลกาจารย์,จรดนี้,ประเทิดทัศโนฬาร,สามโลก เลื่องแฮ,ปรากฏวลัญชชี้,ชอบให้สัตว์เกษม
